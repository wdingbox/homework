老子道德經
 
老 子 道 經
唐 易 州 龍 興 觀 道 德 經 碑 本 
  
 
　 　 　 　 一 章

道 ， 可 道 ， 非 常 道 ； 名 ， 可 名 ， 非 常 名 。 無 名 ， 天 地 始 ； 有 名 ， 萬 物 母 。 常 無 ， 欲 觀 其 妙 ； 常 有 ， 欲 觀 其 徼 。 此 兩 者 同 出 而 異 名 ， 同 謂 之 玄 ， 玄 之 又 玄 ， 眾 妙 之 門 。 
 

　 　 　 　 二 章

天 下 皆 知 美 之 為 美 ， 斯 惡 已 ； 皆 知 善 之 為 善 ， 斯 不 善 已 。 故 有 無 相 生 ， 難 易 相 成 ， 長 短 相 形 ， 高 下 相 傾 ， 音 聲 相 和 ， 前 後 相 隨 。 是 以 聖 人 處 無 為 之 事 ， 行 不 言 之 教 。 萬 物 作 而 不 辭 ， 生 而 不 有 ， 為 而 不 恃 ， 成 功 不 居 。 夫 唯 不 居 ， 是 以 不 去 。 
 

　 　 　 　 三 章

不 上 賢 ， 使 民 不 爭 ； 不 貴 難 得 之 貨 ， 使 民 不 盜 ； 不 見 可 欲 ， 使 心 不 亂 。 聖 人 治 ： 虛 其 心 ， 實 其 腹 ， 弱 其 志 ， 強 其 骨 。 常 使 民 無 知 無 欲 ， 使 知 者 不 敢 為 ， 則 無 不 治 。 
 

　 　 　 　 四 章

道 沖 ， 而 用 之 久 不 盈 。 深 乎 ！ 萬 物 宗 。 挫 其 銳 ， 解 其 忿 ， 和 其 光 ， 同 其 塵 。 湛 常 存 。 吾 不 知 誰 子 ？ 象 帝 之 先 。 
 

　 　 　 　 五 章

天 地 不 仁 ， 以 萬 物 為 芻 狗 ； 聖 人 不 仁 ， 以 百 姓 為 芻 狗 。 天 地 之 間 ， 其 猶 橐 蘥 。 虛 而 不 屈 ， 動 而 俞 出 。 多 言 數 窮 ， 不 如 守 中 。 
 

　 　 　 　 六 章

谷 神 不 死 ， 是 謂 玄 牝 。 玄 牝 門 ， 天 地 根 。 綿 綿 若 存 ， 用 之 不 勤 。 
 

　 　 　 　 七 章

天 長 地 久 。 天 地 所 以 能 長 久 者 ， 以 其 不 自 生 ， 故 能 長 久 。 是 以 聖 人 後 其 身 而 身 先 ， 外 其 身 而 身 存 。 以 其 無 私 ， 故 能 成 其 私 。 
 

　 　 　 　 八 章

上 善 若 水 。 水 善 利 萬 物 ， 又 不 爭 。 處 眾 人 之 所 惡 ， 故 幾 於 道 。 居 善 地 ， 心 善 淵 ， 與 善 人 ， 言 善 信 ， 政 善 治 ， 事 善 能 ， 動 善 時 。 夫 唯 不 爭 ， 故 無 尤 。 
 

　 　 　 　 九 章

持 而 盈 之 ， 不 若 其 以 。 揣 而 銳 之 ， 不 可 長 保 。 金 玉 滿 堂 ， 莫 之 能 守 。 
富 貴 而 驕 ， 自 遺 其 咎 。 功 成 、 名 遂 、 身 退 ， 天 之 道 。 
 

　 　 　 　 十 章

載 營 魄 抱 一 ， 能 無 離 ？ 專 氣 致 柔 ， 能 嬰 兒 ？ 滌 除 玄 覽 ， 能 無 疵 ？ 愛 人 治 國 ， 能 無 為 ？ 天 門 開 闔 ， 能 為 雌 ？ 明 白 四 達 ， 能 無 知 ？ 生 之 畜 之 ， 生 而 不 有 ， 為 而 不 恃 ， 長 而 不 宰 ， 是 謂 玄 德 。 
 

　 　 　 　 十 一 章

三 十 輻 共 一 轂 ， 當 其 無 ， 有 車 之 用 。 埏 埴 以 為 器 ， 當 其 無 ， 有 器 之 用 。 鑿 戶 牖 以 為 室 ， 當 其 無 ， 有 室 之 用 。 故 有 之 以 為 利 ， 無 之 以 為 用 。 
 

　 　 　 　 十 二 章

五 色 令 人 目 盲 ； 五 音 令 人 耳 聾 ； 五 味 令 人 口 爽 ； 馳 騁 田 獵 ， 令 人 心 發 狂 ； 難 得 之 貨 ， 令 人 行 妨 。 是 以 聖 人 為 腹 不 為 目 。 故 去 彼 取 此 。 
 

　 　 　 　 十 三 章

寵 辱 若 驚 ， 貴 大 患 若 身 。 何 謂 寵 辱 ？ 辱 為 下 。 得 之 若 驚 ， 失 之 若 驚 ， 是 謂 寵 辱 若 驚 。 何 謂 貴 大 患 若 身 ？ 吾 所 以 有 大 患 ， 為 我 有 身 。 及 我 無 身 ， 吾 有 何 患 ！ 故 貴 身 於 天 下 ， 若 可 託 天 下 ； 愛 以 身 為 天 下 者 ， 若 可 寄 天 下 。 
 

　 　 　 　 十 四 章

視 之 不 見 ， 名 曰 夷 ； 聽 之 不 聞 ， 名 曰 希 ； 摶 之 不 得 ， 名 曰 微 。 此 三 者 不 可 致 詰 ， 故 混 而 為 一 。 其 上 不 曒 ， 在 下 不 昧 。 繩 繩 不 可 名 ， 復 歸 於 無 物 。 是 謂 無 狀 之 狀 ， 無 物 之 象 ， 是 謂 忽 恍 。 迎 不 見 其 首 ， 隨 不 見 其 後 。 執 古 之 道 ， 以 語 今 之 有 。 以 知 古 始 ， 是 謂 道 已 。 
 

　 　 　 　 十 五 章

古 之 善 為 士 者 ， 微 妙 玄 通 ， 深 不 可 識 。 夫 唯 不 可 識 ， 故 強 為 之 容 ： 豫 若 冬 涉 川 ， 猶 若 畏 四 鄰 ， 儼 若 客 ， 渙 若 冰 將 釋 ， 敦 若 朴 ， 混 若 濁 ， 曠 若 谷 。 熟 能 濁 以 靜 之 ？ 徐 清 。 安 以 動 之 ？ 徐 生 。 保 此 道 者 ， 不 欲 盈 。 
夫 唯 不 盈 ， 能 弊 復 成 。 
 

　 　 　 　 十 六 章

致 虛 極 ， 守 靜 篤 。 萬 物 並 作 ， 吾 以 觀 其 復 。 夫 物 云 云 ， 各 歸 其 根 。 歸 根 曰 靜 ， 靜 曰 復 命 ， 復 命 曰 常 ， 知 常 曰 明 。 不 知 常 ， 忘 作 ， 凶 。 知 常 容 ， 容 能 公 ， 公 能 王 ， 王 能 天 ， 天 能 道 ， 道 能 久 ， 沒 身 不 殆 。 
 

　 　 　 　 十 七 章

太 上 ， 下 知 有 之 ； 其 次 ， 親 之 豫 之 ； 其 次 ， 畏 之 侮 之 。 信 不 足 ， 有 不 信 ！ 由 其 貴 言 。 成 功 事 遂 ， 百 姓 謂 我 自 然 。 
 

　 　 　 　 十 八 章

大 道 癈 ， 有 人 義 。 智 惠 出 ， 有 大 偽 。 六 親 不 和 ， 有 孝 慈 。 國 家 昏 亂 ， 有 忠 臣 。 
 

　 　 　 　 十 九 章

絕 聖 棄 智 ， 民 利 百 倍 ； 絕 民 棄 義 ， 民 復 孝 慈 ； 絕 巧 棄 利 ， 盜 賊 無 有 。 
此 三 者 ， 為 文 不 足 ， 故 令 有 所 屬 ： 見 素 抱 朴 ， 少 私 寡 欲 。 
 

　 　 　 　 二 十 章

絕 學 無 憂 。 唯 之 與 阿 ， 相 去 幾 何 ？ 善 之 與 惡 ， 相 去 何 若 ？ 人 之 所 畏 ， 不 可 不 畏 。 忙 兮 其 未 央 ！ 眾 人 熙 熙 ， 若 享 太 牢 ， 若 春 登 臺 。 我 魄 未 兆 ， 若 嬰 兒 未 孩 。 乘 乘 無 所 歸 ！ 眾 人 皆 有 餘 ， 我 獨 若 遺 。 我 愚 人 之 心 ， 純 純 。 俗 人 昭 昭 ， 我 獨 若 昏 。 俗 人 察 察 ， 我 獨 悶 悶 。 淡 若 海 ， 漂 無 所 止 。 眾 人 皆 有 已 ， 我 獨 頑 似 鄙 。 我 獨 異 於 人 ， 而 貴 食 母 。 
 

　 　 　 　 二 十 一 章

孔 得 之 容 ， 唯 道 是 從 。 道 之 為 物 ， 唯 恍 唯 忽 。 忽 恍 中 有 象 ， 恍 忽 中 有 物 。 真 冥 中 有 精 ， 其 精 甚 真 ， 其 中 有 信 。 自 古 及 今 ， 其 名 不 去 ， 以 閱 眾 甫 。 吾 何 以 知 眾 甫 之 然 ？ 以 此 。 
 

　 　 　 　 二 十 二 章

曲 則 全 ， 枉 則 正 ； 窪 則 盈 ， 弊 則 新 ； 少 則 得 ， 多 則 或 。 是 以 聖 人 抱 一 為 天 下 式 。 不 自 見 ， 故 明 ； 不 自 是 ， 故 彰 ； 不 自 伐 ， 故 有 功 ； 不 自 矜 ， 故 長 。 夫 惟 不 爭 ， 故 天 下 莫 能 與 之 爭 。 古 之 所 謂 「 曲 則 全 」 ， 豈 虛 語 ？ 故 成 全 而 歸 之 。 
 

　 　 　 　 二 十 三 章

希 言 自 然 。 飄 風 不 終 朝 ， 驟 雨 不 終 日 。 熟 為 此 ？ 天 地 。 天 地 上 不 能 久 ， 而 況 於 人 ？ 故 從 事 而 道 者 ， 道 德 之 ； 同 於 德 者 ， 德 德 之 ； 同 於 失 者 ， 道 失 之 。 信 不 足 ， 有 不 信 。 
 

　 　 　 　 二 十 四 章

企 者 不 久 ， 跨 者 不 行 ， 自 見 不 明 ， 自 是 不 彰 ， 自 伐 無 功 ， 自 矜 不 長 。 
其 在 道 ， 曰 餘 食 贅 行 ， 物 或 有 惡 之 ， 故 有 道 不 處 。 
 

　 　 　 　 二 十 五 章

有 物 混 成 ， 先 天 地 生 。 寂 漠 ！ 獨 立 不 改 ， 周 行 不 殆 ， 可 以 為 天 下 母 。 
吾 不 知 其 名 ， 強 字 之 曰 道 ， 強 為 之 名 曰 大 。 大 曰 逝 ， 逝 曰 遠 ， 遠 曰 返 。 道 大 ， 天 大 ， 地 大 ， 王 大 。 域 中 有 四 大 ， 而 王 處 一 。 人 法 地 ， 地 法 天 ， 天 法 道 ， 道 法 自 然 。 
 

　 　 　 　 二 十 六 章

重 為 輕 根 ， 靜 為 躁 君 。 是 以 君 子 終 日 行 ， 不 離 輜 重 ， 雖 有 榮 觀 ， 燕 處 超 然 。 如 何 萬 乘 之 主 ， 以 身 輕 天 下 ？ 輕 則 失 臣 ， 躁 則 失 君 。 
 

　 　 　 　 二 十 七 章

善 行 ， 無 轍 跡 ； 善 言 ， 無 瘕 謫 ； 善 計 ， 不 用 籌 策 ； 善 閉 ， 無 關 鍵 不 可 開 ； 善 結 ， 無 繩 約 不 可 解 。 是 以 聖 人 常 善 救 人 ， 而 無 棄 人 ； 常 善 救 物 ， 而 無 棄 物 。 是 謂 襲 明 。 善 人 ， 不 善 人 之 師 ； 不 善 人 ， 善 人 之 資 。 不 貴 其 師 ， 不 愛 其 資 ， 雖 知 大 迷 ， 此 謂 要 妙 。 
 

　 　 　 　 二 十 八 章

知 其 雄 ， 守 其 雌 ， 為 天 下 蹊 。 為 天 下 蹊 ， 常 德 不 離 ， 復 歸 於 嬰 兒 。 知 其 白 ， 守 其 黑 ， 為 天 下 式 。 常 得 不 忒 ， 復 歸 於 無 極 。 知 其 榮 ， 守 其 辱 ， 為 天 下 谷 。 為 天 下 谷 ， 常 得 乃 足 ， 復 歸 於 朴 。 朴 散 為 器 ， 聖 人 用 為 官 長 。 是 以 大 制 無 割 。 
 

　 　 　 　 二 十 九 章

將 欲 取 天 下 而 為 之 ， 吾 見 其 不 得 已 。 天 下 神 器 ， 不 可 為 。 為 者 敗 之 ， 執 者 失 之 。 夫 物 或 行 或 隨 ， 或 噓 或 吹 ， 或 強 或 贏 ， 或 接 或 隳 。 是 以 聖 人 去 甚 ， 去 奢 ， 去 泰 。 
 

　 　 　 　 三 十 章

以 道 作 人 主 者 ， 不 以 兵 強 天 下 ， 其 事 好 還 ： 師 之 所 處 ， 荊 棘 生 。 故 善 者 果 而 已 ， 不 以 取 強 。 果 而 勿 驕 ， 果 而 勿 矜 ， 果 而 勿 伐 ， 果 而 不 得 以 ， 是 果 而 勿 強 。 物 牡 則 老 ， 謂 之 非 道 ， 非 道 早 已 。 
 

　 　 　 　 三 十 一 章

夫 佳 兵 者 ， 不 祥 之 器 ， 物 或 惡 之 ， 故 有 道 不 處 。 君 子 居 則 貴 左 ， 用 兵 則 貴 右 。 兵 者 不 祥 之 器 ， 非 君 子 之 器 ， 不 得 已 而 用 之 ， 恬 惔 為 上 ， 故 不 美 ， 若 美 之 ， 是 樂 殺 人 。 夫 樂 殺 者 ， 不 可 得 意 於 天 下 。 故 吉 事 尚 左 ， 凶 事 尚 右 。 是 以 偏 將 軍 居 左 ， 上 將 軍 居 右 。 殺 人 眾 多 ， 以 悲 哀 泣 之 ； 戰 勝 ， 以 哀 禮 處 之 。 
 

　 　 　 　 三 十 二 章

道 常 無 名 。 朴 雖 小 ， 天 下 不 敢 臣 。 王 侯 若 能 守 ， 萬 物 將 自 賓 。 天 地 相 合 ， 以 降 甘 露 ， 人 莫 之 令 而 自 均 。 始 制 有 名 。 名 亦 既 有 ， 天 將 知 止 。 
知 止 不 殆 。 譬 道 在 天 下 ， 猶 川 谷 與 江 海 。 
 

　 　 　 　 三 十 三 章

知 人 者 智 ， 自 知 者 明 。 勝 人 有 力 ， 自 勝 者 強 。 知 足 者 富 ， 強 行 有 志 。 
不 失 其 所 者 久 ， 死 而 不 亡 者 壽 。 
 

　 　 　 　 三 十 四 章

大 道 汜 ， 其 可 左 右 。 萬 物 恃 之 以 生 而 不 辭 ， 成 功 不 名 有 。 愛 養 萬 物 不 為 主 ， 可 名 於 大 。 是 以 聖 人 終 不 為 大 ， 故 能 成 其 大 。
 

　 　 　 　 三 十 五 章

執 大 象 ， 天 下 往 。 往 而 不 害 ， 安 平 太 。 樂 與 餌 ， 過 客 止 。 道 出 言 ， 淡 無 味 ， 視 不 足 見 ， 聽 不 足 聞 ， 用 不 可 既 。 
 

　 　 　 　 三 十 六 章

將 欲 翕 之 ， 必 故 張 之 ； 將 欲 弱 之 ， 必 故 強 之 ； 將 欲 癈 之 ， 必 固 興 之 ； 將 欲 奪 之 ， 必 固 與 之 。 是 謂 微 明 。 柔 勝 剛 ， 弱 勝 強 。 魚 不 可 脫 於 淵 ， 
國 有 利 器 ， 不 可 示 人 。 
 

　 　 　 　 三 十 七 章

道 常 無 為 而 無 不 為 。 侯 王 若 能 守 ， 萬 物 將 自 化 。 化 而 欲 作 ， 吾 將 鎮 之 以 無 名 之 朴 。 無 名 之 朴 ， 亦 將 不 欲 。 不 欲 以 靜 ， 天 下 將 自 正 。 
  
  
 

老 子 德 經
唐 易 州 龍 興 觀 道 德 經 碑 本 
  
 
　 　 　 　 三 十 八 章

上 德 不 德 ， 是 以 有 德 。 下 德 不 失 德 ， 是 以 無 德 。 上 德 無 為 而 無 以 為 ， 
下 德 無 為 而 有 以 為 。 上 仁 為 之 而 無 以 為 ， 上 義 為 之 而 有 以 為 。 上 禮 為 之 而 莫 之 應 ， 則 攘 臂 而 仍 之 。 故 失 道 而 後 德 ， 失 德 而 後 仁 ， 失 仁 而 後 義 ， 失 義 而 後 禮 。 夫 禮 者 ， 忠 信 之 薄 ， 而 亂 之 首 。 前 識 者 ， 道 之 華 ， 而 愚 之 始 。 是 以 大 丈 夫 處 其 厚 不 處 其 薄 ， 居 其 實 不 居 其 華 。 故 去 彼 取 此 。 
 

　 　 　 　 三 十 九 章

昔 之 得 一 者 ： 天 得 一 以 清 ， 地 得 一 以 寧 ， 神 得 一 以 靈 ， 谷 得 一 以 盈 ， 万 物 得 一 以 生 ， 侯 王 得 一 以 為 天 下 正 。 天 無 以 清 ， 將 恐 裂 ； 地 無 以 寧 ， 將 恐 發 ； 神 無 以 靈 ， 將 恐 歇 ； 谷 無 以 盈 ， 將 恐 竭 ； 萬 物 無 以 生 ， 將 恐 滅 ； 侯 王 無 以 貞 ， 將 恐 蹶 。 故 貴 以 賤 為 本 ， 高 以 下 為 基 。 是 以 侯 王 自 謂 孤 、 寡 、 不 轂 ， 此 其 以 賤 為 本 耶 非 ？ 故 致 數 車 無 車 。 不 欲 琭 琭 如 玉 ， 落 落 如 石 。 
 

　 　 　 　 四 十 章

反 者 道 之 動 ， 弱 者 道 之 用 。 天 下 万 物 生 於 有 ， 有 生 於 無 。 
 

　 　 　 　 四 十 一 章

上 士 聞 道 ， 勤 而 行 之 ； 中 士 聞 道 ， 若 存 若 亡 ； 下 士 聞 道 ， 大 笑 之 。 不 笑 不 足 以 為 道 。 故 建 言 有 之 ： 明 道 若 昧 ， 進 道 若 退 ， 夷 道 若 類 ， 上 德 若 谷 ， 大 白 若 辱 ， 廣 德 若 不 足 ， 建 德 若 偷 ， 質 真 若 渝 ， 大 方 無 隅 ， 大 器 晚 成 ， 大 音 希 聲 ， 大 象 無 形 。 道 隱 無 名 。 夫 唯 道 ， 善 貸 且 善 。 
 

　 　 　 　 四 十 二 章

道 生 一 ， 一 生 二 ， 二 生 三 ， 三 生 万 物 。 万 物 負 陰 而 抱 陽 ， 沖 氣 以 為 和 。 人 之 所 惡 ， 唯 孤 、 寡 、 不 轂 ， 而 王 公 以 為 稱 。 故 物 或 損 之 而 益 ， 或 益 之 而 損 。 人 之 所 教 ， 我 亦 教 之 ： 強 梁 者 不 得 其 死 ， 吾 將 以 為 教 父 。 
 

　 　 　 　 四 十 三 章

天 下 之 至 柔 ， 馳 騁 天 下 之 至 堅 。 無 有 入 於 無 聞 。 是 以 知 無 為 有 益 。 不 言 之 教 ， 無 為 之 益 ， 天 下 希 及 之 。 
 

　 　 　 　 四 十 四 章

名 與 身 熟 親 ？ 身 與 貨 熟 多 ？ 得 與 亡 熟 病 ？ 是 故 甚 愛 必 大 費 ， 多 藏 必 厚 亡 。 故 知 足 不 辱 ， 知 止 不 殆 ， 可 以 長 久 。 
 

　 　 　 　 四 十 五 章

大 成 若 缺 ， 其 用 不 弊 。 大 盈 若 沖 ， 其 用 不 窮 。 大 直 若 屈 ， 大 巧 若 拙 ， 大 辯 若 訥 。 躁 勝 塞 ， 靜 勝 熱 ， 清 靜 以 為 天 下 正 。 
 

　 　 　 　 四 十 六 章

天 下 有 道 ， 卻 走 馬 以 糞 ； 天 下 無 道 ， 戎 馬 生 於 郊 。 罪 莫 大 於 可 欲 ， 禍 莫 大 於 不 知 足 ， 罪 莫 大 於 欲 得 。 故 知 足 之 足 ， 常 足 。
 

　 　 　 　 四 十 七 章

不 出 戶 ， 知 天 下 ； 不 窺 牖 ， 見 天 道 。 其 出 彌 遠 ， 其 知 彌 近 。 是 以 聖 人 不 行 而 知 ， 不 見 而 名 ， 不 為 而 成 。 
 

　 　 　 　 四 十 八 章

為 學 日 益 ， 為 道 日 損 ， 損 之 又 損 之 ， 以 至 於 無 為 。 無 為 無 不 為 。 取 天 下 常 以 無 事 ， 及 其 有 事 ， 不 足 以 取 天 下 。 
 

　 　 　 　 四 十 九 章

聖 人 無 心 ， 以 百 姓 心 為 心 。 善 者 吾 善 之 ， 不 善 者 吾 亦 善 之 ， 得 善 。 信 者 吾 信 之 ， 不 信 者 吾 亦 信 之 ， 得 信 。 聖 人 在 天 下 ， 怵 怵 ； 為 天 下 ， 渾 其 心 。 百 姓 皆 注 其 耳 目 ， 聖 人 皆 孩 之 。 
 

　 　 　 　 五 十 章

出 生 入 死 。 生 之 徒 十 有 三 ， 死 之 徒 十 有 三 ， 人 之 生 ， 動 之 死 地 ， 十 有 三 。 夫 何 故 ？ 以 其 生 生 之 厚 。 蓋 聞 善 攝 生 者 ， 陸 行 不 遇 虎 兕 ， 入 軍 不 被 甲 兵 。 兕 無 所 投 其 角 ， 虎 無 所 措 其 爪 ， 兵 無 所 容 其 刃 。 夫 何 故 ？ 以 其 無 死 地 。 
 

　 　 　 　 五 十 一 章

道 生 之 ， 德 畜 之 ， 物 形 之 ， 勢 成 之 。 是 以 万 物 莫 不 尊 道 而 貴 德 。 道 之 尊 ， 德 之 貴 ， 夫 莫 之 命 而 常 自 然 。 故 道 生 之 ， 德 畜 之 ， 長 之 育 之 ， 成 之 熟 之 ， 養 之 覆 之 。 生 而 不 有 ， 為 而 不 恃 ， 長 而 不 宰 ， 是 謂 玄 德 。 
 

　 　 　 　 五 十 二 章

天 下 有 始 ， 以 為 天 下 母 。 既 知 其 母 ， 又 知 其 子 。 既 知 其 子 ， 復 守 其 母 。 沒 身 不 殆 。 塞 其 兌 ， 閉 其 門 。 終 身 不 勤 。 開 其 兌 ， 濟 其 事 ， 終 身 不 救 。 見 小 曰 明 ， 守 柔 曰 強 。 用 其 光 ， 復 歸 其 明 ， 無 遺 身 殃 ， 是 謂 習 常 。 
 

　 　 　 　 五 十 三 章

使 我 介 然 有 知 ， 行 於 大 道 ， 唯 施 是 畏 。 大 道 甚 夷 ， 而 人 好 俓 。 朝 甚 除 ， 田 甚 蕪 ， 倉 甚 虛 ， 服 文 綵 ， 帶 利 劍 ， 厭 飲 食 ， 財 貨 有 餘 ， 是 謂 盜 誇 。 非 道 也 哉 ！ 
 

　 　 　 　 五 十 四 章

善 建 者 不 拔 ， 善 抱 者 不 脫 ， 子 孫 祭 祀 不 輟 。 脩 之 身 ， 其 乃 德 真 ； 脩 之 家 ， 其 德 有 餘 ； 脩 之 鄉 ， 其 德 乃 長 ； 脩 之 於 國 ， 其 德 乃 豐 ； 脩 之 於 天 下 ， 其 德 乃 普 。 故 以 身 觀 身 ， 以 家 觀 家 ， 以 鄉 觀 鄉 ， 以 國 觀 國 ， 以 天 下 觀 天 下 。 吾 何 以 知 天 下 之 然 ？ 以 此 。 
 

　 　      　 五 十 五 章

含 德 之 厚 ， 比 於 赤 子 。 毒 蟲 不 螫 ， 猛 獸 不 據 ， 玃 鳥 不 搏 。 骨 弱 筋 柔 而 握 固 。 未 知 牝 牡 之 合 而 朘 作 ， 精 之 至 。 終 日 號 而 不 嗄 ， 和 之 至 。 知 和 曰 常 ， 知 常 曰 明 ， 益 生 曰 祥 ， 心 使 氣 曰 強 。 物 壯 則 老 ， 謂 之 不 道 ， 不 道 早 已 。 
 

　 　 　 　 五 十 六 章

知 者 不 言 ， 言 者 不 知 。 塞 其 兌 ， 閉 其 門 ， 挫 其 銳 ， 解 其 忿 ， 和 其 光 ， 同 其 塵 ， 是 謂 玄 同 。 故 不 可 得 而 親 ， 不 可 得 而 疏 ； 不 可 得 而 利 ， 亦 不 可 得 而 害 ， 不 可 得 而 貴 ， 亦 不 可 得 而 賤 。 故 為 天 下 貴 。 
 

　      　 　 五 十 七 章

以 正 治 國 ， 以 奇 用 兵 ， 以 無 事 取 天 下 。 吾 何 以 知 其 然 ？ 以 此 。 天 下 多 忌 諱 ， 而 人 彌 貧 ； 人 多 利 器 ， 國 家 滋 昏 ； 人 多 伎 巧 ， 奇 物 滋 起 ； 法 物 滋 彰 ， 盜 賊 多 有 。 故 聖 人 云 ： 「 我 無 為 ， 人 自 化 ； 我 好 靜 ， 人 自 正 ； 我 無 事 ， 人 自 富 ； 我 無 欲 ， 人 自 朴 。 」 
 

　      　 　 五 十 八 章

其 政 悶 悶 ， 其 人 醇 醇 ； 其 政 察 察 ， 其 人 缺 缺 。 禍 ， 福 之 所 倚 ； 福 ， 禍 之 所 伏 。 熟 知 其 極 ？ 其 無 正 。 政 復 為 奇 ， 善 復 為 妖 。 人 之 迷 ， 其 日 固 久 。 是 以 聖 人 方 而 不 割 ， 廉 而 不 害 ， 直 而 不 肆 ， 光 而 不 曜 。 
 

　 　      　 五 十 九 章

治 人 事 天 ， 莫 若 嗇 。 夫 唯 嗇 ， 是 謂 早 服 。 早 服 謂 之 重 積 德 。 重 積 德 則 無 不 剋 ， 無 不 剋 則 莫 知 其 極 。 莫 知 其 極 ， 可 以 有 國 。 有 國 之 母 ， 可 以 長 久 。 是 謂 深 根 、 固 蔕 、 長 生 、 久 視 之 道 。 
 

　 　 　 　 六 十 章

治 大 國 若 亨 小 鮮 。 以 道 蒞 天 下 ， 其 鬼 不 神 。 非 其 鬼 不 神 ， 其 神 不 傷 人 。 非 其 神 不 傷 人 ， 聖 人 亦 不 傷 人 。 夫 兩 不 相 傷 ， 故 得 交 歸 。 
 

　 　 　 　 六 十 一 章

大 國 者 下 流 ， 天 下 之 交 ， 天 下 之 牝 。 牡 常 以 靜 勝 牝 ， 以 靜 為 下 。 故 大 國 以 下 小 國 ， 則 取 小 國 ； 小 國 以 下 大 國 ， 則 取 大 國 。 故 或 下 以 取 ， 或 下 如 取 。 大 國 不 過 欲 兼 畜 人 ， 小 國 不 過 欲 入 事 人 。 此 兩 者 各 得 其 所 欲 ， 大 者 宜 為 下 。 
 

　 　 　 　 六 十 二 章

道 者 ， 萬 物 之 奧 。 善 ， 人 之 寶 ； 不 善 ， 人 之 所 不 保 。 美 言 可 以 市 尊 ， 行 可 以 加 人 。 人 之 不 善 ， 何 棄 之 有 ？ 故 立 天 子 ， 置 三 公 ， 雖 有 拱 璧 以 先 駟 馬 ， 不 如 坐 進 此 道 。 古 之 所 以 貴 此 道 者 何 ？ 不 曰 求 以 得 ， 有 罪 以 勉 ， 故 為 天 下 貴 。 
 

　 　 　 　 六 十 三 章

為 無 為 ， 事 無 事 ， 味 無 味 。 大 小 多 少 ， 報 怨 以 德 。 圖 難 於 易 ， 為 大 於  細 。 天 下 難 事 ， 必 作 於 易 ； 天 下 大 事 ， 必 作 於 細 。 是 以 聖 人 終 不 為 大 ， 故 能 成 其 大 。 夫 輕 諾 必 寡 信 ， 多 易 必 多 難 ， 是 以 聖 人 猶 難 之 ， 故 終 無 難 。 
 

　 　 　 　 六 十 四 章

其 安 易 持 ， 其 未 兆 易 謀 ， 其 脆 易 破 ， 其 微 易 散 。 為 之 於 未 有 ， 治 之 於 未 亂 。 合 抱 之 木 ， 生 於 毫 末 ； 九 層 之 臺 ， 起 於 累 土 ； 千 里 之 行 ， 始 於 足 下 。 為 者 敗 之 ， 執 者 失 之 。 是 以 聖 人 無 為 ， 故 無 敗 ； 無 執 ， 故 無 失 。 民 之 從 事 ， 常 於 幾 成 而 敗 之 。 慎 終 如 始 ， 則 無 敗 事 。 是 以 聖 人 欲 不 欲 ， 不 貴 難 得 之 貨 ； 學 不 學 ， 復 眾 人 之 所 過 。 以 輔 萬 物 之 自 然 而 不 敢 為 。 
 

　 　 　 　 六 十 五 章

古 之 善 為 道 者 ， 非 以 明 人 ， 將 以 愚 之 。 民 之 難 治 ， 以 其 多 智 。 以 智 治 國 ， 國 之 賊 ； 不 以 智 治 國 ， 國 之 福 。 知 此 兩 者 ， 亦 揩 式 。 常 知 揩 式 ， 是 謂 玄 德 。 玄 德 深 遠 ， 與 物 反 ， 然 後 乃 至 大 順 。 
 

　 　 　 　 六 十 六 章

江 海 所 以 能 為 百 谷 王 ， 以 其 善 下 之 ， 故 能 為 百 谷 王 。 是 以 聖 人 欲 上 人 ， 必 以 言 下 之 ； 欲 先 人 ， 必 以 身 後 之 。 是 以 聖 人 處 上 而 人 不 重 ， 處 前 而 人 不 害 ， 是 以 天 下 樂 推 而 不 厭 。 以 其 不 爭 ， 故 天 下 莫 與 之 爭 。 
 

　 　 　 　 六 十 七 章

天 下 皆 謂 我 大 ， 不 肖 。 夫 唯 大 ， 故 不 肖 。 若 肖 ， 久 矣 其 細 ！ 我 有 三 寶 ， 持 而 寶 之 ： 一 曰 慈 ， 二 曰 儉 ， 三 曰 不 敢 為 天 下 先 。 夫 慈 ， 故 能 勇 ； 儉 ， 故 能 廣 ； 不 敢 為 天 下 先 ， 故 能 成 器 長 。 今 捨 慈 且 勇 ， 捨 儉 且 廣 ， 捨 後 且 先 ， 死 矣 。 夫 慈 ， 以 戰 則 勝 ， 以 守 則 固 。 天 將 救 之 ， 以 慈 衛 之 。 
 

　 　 　 　 六 十 八 章

古 之 善 為 士 者 不 武 ， 善 戰 者 不 怒 ， 善 勝 敵 者 不 爭 ， 善 用 仁 者 為 下 。 是 謂 不 爭 之 德 ， 是 以 用 人 之 力 ， 是 謂 配 天 古 之 極 。 
 

　 　 　 　 六 十 九 章

用 兵 有 言 ： 「 吾 不 敢 為 主 而 為 客 ， 不 敢 進 寸 而 退 尺 。 」 是 謂 行 無 行 ， 攘 無 臂 ， 仍 無 敵 ， 執 無 兵 。 禍 莫 大 於 輕 敵 ， 輕 敵 幾 喪 吾 寶 。 故 抗 兵 相 加 ， 則 哀 者 勝 。 
 

　 　 　 　 七 十 章

吾 言 甚 易 知 ， 甚 易 行 。 天 下 莫 能 知 ， 莫 能 行 。 言 有 宗 ， 事 有 君 。 夫 唯 無 知 ， 是 以 不 我 知 。 知 我 者 希 ， 則 我 者 貴 。 是 以 聖 人 被 褐 懷 玉 。 
 

　 　 　 　 七 十 一 章

知 不 知 上 ， 不 知 知 ， 病 。 是 以 聖 人 不 病 。 以 其 病 病 ， 是 以 不 病 。 
 

　 　 　 　 七 十 二 章

民 不 畏 威 ， 大 威 至 。 無 狹 其 所 居 ， 無 厭 其 所 生 。 夫 唯 不 厭 ， 是 以 不 厭 。 是 以 聖 人 自 知 不 自 見 ， 自 愛 不 自 貴 。 故 去 彼 取 此 。
 

　 　 　 　 七 十 三 章

勇 於 敢 則 殺 ， 勇 於 不 敢 則 活 ， 知 此 兩 者 或 利 或 害 。 天 之 所 惡 ， 孰 知 其 
故 ？ 天 之 道 ， 不 爭 而 善 勝 ， 不 言 而 善 應 ， 不 召 而 自 來 ， 坦 然 而 善 謀 。 天 網 恢 恢 ， 疏 而 不 漏 。 
 

　 　 　 　 七 十 四 章

民 不 畏 死 ， 奈 何 以 死 懼 之 ？ 若 使 常 畏 死 ， 而 為 奇 者 ， 吾 執 得 而 殺 之 ， 
熟 敢 ？ 常 有 司 殺 者 殺 。 夫 代 司 殺 者 殺 ， 是 謂 代 大 匠 斲 。 夫 代 大 匠 斲 ， 希 有 不 傷 其 手 。 
 

　 　 　 　 七 十 五 章

民 之 飢 ， 以 其 上 食 稅 之 多 ， 是 以 飢 。 民 之 難 治 ， 以 其 上 有 為 ， 是 以 難 治 。 人 之 輕 死 ， 以 其 生 生 之 厚 ， 是 以 輕 死 。 夫 唯 無 以 生 為 者 ， 是 賢 於 貴 生 。 
 

　 　 　 　 七 十 六 章

人 生 之 柔 弱 ， 其 死 堅 強 。 万 物 草 木 生 之 柔 脆 ， 其 死 枯 槁 。 故 堅 強 者 死 之 徒 ， 柔 弱 者 生 之 徒 。 是 以 兵 強 則 不 勝 ， 木 強 則 共 。 故 堅 強 處 下 ， 柔 弱 處 上 。 
 

　 　 　 　 七 十 七 章

天 之 道 ， 其 猶 張 弓 ！ 高 者 抑 之 ， 下 者 舉 之 ， 有 餘 者 損 之 ， 不 足 者 與 之 。 天 之 道 ， 損 有 餘 而 補 不 足 ； 人 道 則 不 然 ， 損 不 足 ， 奉 有 餘 。 熟 能 有 餘 以 奉 天 下 ？ 其 唯 有 道 者 。 是 以 聖 人 為 而 不 恃 ， 功 成 不 處 ， 斯 不 見 賢 。 
 

　 　 　 　 七 十 八 章

天 下 柔 弱 莫 過 於 水 ， 而 攻 堅 ； 強 莫 之 能 先 。 其 無 以 易 之 。 故 弱 勝 強 ， 柔 勝 剛 ， 天 下 莫 能 知 ， 莫 能 行 。 故 聖 人 云 ： 「 受 國 之 垢 ， 是 謂 社 稷 主 ； 受 國 不 祥 ， 是 謂 天 下 王 。 」 正 言 若 反 。 
 

　 　 　 　 七 十 九 章

和 大 怨 ， 必 有 餘 怨 ， 安 可 以 為 善 ？ 是 以 聖 人 執 左 契 ， 不 責 於 人 。 故 有 德 司 契 ， 無 德 司 徹 。 天 道 無 親 ， 常 與 善 人 。 
 

　 　 　 　 八 十 章

小 國 寡 人 ， 使 有 什 伯 之 器 而 不 用 ， 使 人 重 死 而 不 遠 徙 。 雖 有 舟 轝 ， 無 所 乘 之 ； 雖 有 甲 兵 ， 無 所 陳 之 。 使 民 復 結 繩 而 用 之 。 甘 其 食 ， 美 其 服 ， 安 其 居 ， 樂 其 俗 ， 鄰 國 相 望 ， 雞 狗 之 聲 相 聞 ， 民 至 老 死 ， 不 相 往 來 。 
 

　 　 　 　 八 十 一 章

信 言 不 美 ， 美 言 不 信 。 善 者 不 辯 ， 辯 者 不 善 。 知 者 不 博 ， 博 者 不 知 。 
聖 人 不 積 ， 既 以 為 人 己 愈 有 ， 既 以 與 人 己 愈 多 。 天 之 道 ， 利 而 不 害 。 聖 人 之 道 ， 為 而 不 爭 。 
  
  
 