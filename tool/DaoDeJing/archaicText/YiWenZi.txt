尹文子
提要、序
欽定四庫全書提要 
原序
大道上 
大道下 
校勘記附逸文
逸文
  
 
 
欽 定 四 庫 全 書 提 要
尹 文 子 一 卷 ． 周 尹 文 撰 ． 前 有 魏 黃 初 末 山 陽 仲 長 氏 序 ． 稱 條 次 撰 定 為 上 下 篇 ． 文 獻 通 考 作 二 卷 ． 此 本 亦 題 大 道 上 篇 ． 大 道 下 篇 ． 與 序 相 符 ． 而 通 為 一 卷 ． 蓋 後 人 所 合 併 也 ． 莊 子 天 下 篇 ． 以 尹 文 ． 田 駢 並 稱 ． 顏 師 古 注 漢 書 ． 為 齊 宣 王 時 人 ． 考 劉 向 說 苑 ． 載 文 與 宣 王 問 答 ． 顏 蓋 據 此 ． 然 呂 氏 春 秋 又 載 其 與 湣 王 問 答 事 ． 殆 宣 王 時 人 ． 至 湣 王 時 猶 在 歟 ． 其 書 本 名 家 者 流 ． 大 旨 指 陳 治 道 ． 欲 自 處 于 虛 靜 ． 而 萬 事 萬 物 ． 則 一 一 綜 核 其 實 ． 故 其 言 出 入 于 黃 老 申 韓 之 間 ． 周 氏 涉 筆 謂 其 自 道 以 至 名 ． 自 名 以 至 法 ． 蓋 得 其 真 ． 晁 公 武 讀 書 志 以 為 誦 法 仲 尼 ． 其 言 誠 過 ． 宜 為 高 似 孫 緯 略 所 譏 ． 然 似 孫 以 儒 理 繩 之 ． 謂 其 淆 雜 ． 亦 為 未 允 ． 百 氏 爭 鳴 ． 九 流 並 列 ． 各 尊 所 聞 ． 各 行 所 知 ． 自 老 莊 以 下 ． 均 自 為 一 家 之 旨 ． 讀 其 文 者 ． 取 其 博 辨 閎 肆 足 矣 ． 安 能 限 以 一 格 哉 ． 序 中 所 稱 熙 伯 ． 蓋 繆 襲 之 字 ． 其 山 陽 仲 長 氏 ． 不 知 為 誰 ． 李 獻 臣 以 為 仲 長 統 ． 然 統 卒 于 建 安 之 末 ． 與 所 云 黃 初 末 者 不 合 ． 晁 公 武 因 此 而 疑 史 誤 ． 未 免 附 會 矣 ． 
  
  
 
原 序
尹 文 子 者 ． 蓋 出 於 周 之 尹 氏 ． 齊 宣 王 時 ． 居 稷 下 ． 與 宋 鈃 ． 彭 蒙 ． 田 駢 ． 同 學 於 公 孫 龍 ． 公 孫 龍 稱 之 ． 著 書 一 篇 ． 多 所 彌 綸 ． 莊 子 曰 ． 不 累 於 物 ． 不 苟 於 人 ． 不 忮 於 眾 ． 願 天 下 之 安 寧 以 活 於 民 命 ． 人 我 之 養 ． 畢 足 而 止 之 ． 以 此 白 心 ． 見 侮 不 辱 ． 此 其 道 也 ． 而 劉 向 亦 以 其 學 本 於 黃 老 ． 大 較 刑 名 家 也 ． 近 為 誣 矣 ． 余 黃 初 末 始 到 京 師 ． 繆 熙 伯 以 此 書 見 示 ． 意 其 玩 之 而 多 脫 誤 ． 聊 試 條 次 ． 撰 定 為 上 下 篇 ． 亦 未 能 究 其 詳 也 ． 山 陽 仲 長 氏 撰 ． 
  
  
 
尹 文 子　　　　　　　　　　　　　　　　　
周 尹 文 撰　金 山 錢 氏 校 本
　 　 大 道 上
大 道 無 形 ． 稱 器 有 名 ． 名 也 者 ． 正 形 者 也 ． 形 正 由 名 ． 則 名 不 可 差 ． 故 仲 尼 云 ． 必 也 正 名 乎 ． 名 不 正 則 言 不 順 也 ． 大 道 不 稱 ． 眾 有 必 名 ． 生 于 不 稱 ． 則 群 形 自 得 其 方 圓 ． 名 生 于 方 圓 ． 則 眾 名 得 其 所 稱 也 ． 大 道 治 者 ． 則 名 ． 法 ． 儒 ． 墨 自 廢 ． 以 名 ． 法 ． 儒 ． 墨 治 者 ． 則 不 得 離 道 ． 老 子 曰 ． 道 者 ． 萬 物 之 奧 ． 善 人 之 寶 ． 不 善 人 之 所 寶 ． 是 道 治 者 ． 謂 之 善 人 ． 藉 名 ． 法 ． 儒 ． 墨 者 ． 謂 之 不 善 人 ． 善 人 之 與 不 善 人 ． 名 分 （ 扶 問 切 ） 日 離 ． 不 待 審 察 而 得 也 ． 道 不 足 以 治 則 用 法 ． 法 不 足 以 治 則 用 術 ． 術 不 足 以 治 則 用 權 ． 權 不 足 以 治 則 用 勢 ． 勢 用 則 反 權 ． 權 用 則 反 術 ． 術 用 則 反 法 ． 法 用 則 反 道 ． 道 用 則 無 為 而 自 治 ． 故 窮 則 徼 （ 吉 弔 切 ） 終 ． 徼 終 則 反 始 ． 始 終 相 襲 ． 無 窮 極 也 ． 有 形 者 必 有 名 ． 有 名 者 未 必 有 形 ． 形 而 不 名 ． 未 必 失 其 方 圓 白 黑 之 實 ． 名 而 不 可 不 尋 ． 名 以 檢 其 差 ． 故 亦 有 名 以 檢 形 ． 形 以 定 名 ． 名 以 定 事 ． 事 以 檢 名 ． 察 其 所 以 然 ． 則 形 名 之 與 事 物 ． 無 所 隱 其 理 矣 ． 名 有 三 科 ． 法 有 四 呈 ． 一 曰 命 物 之 名 ． 方 圓 白 黑 是 也 ． 二 曰 毀 譽 之 名 ． 善 惡 貴 賤 是 也 ． 三 曰 況 謂 之 名 ． 賢 愚 愛 憎 是 也 ． 一 曰 不 變 之 法 ． 君 臣 上 下 是 也 ． 二 曰 齊 俗 之 法 ． 能 鄙 同 異 是 也 ． 三 曰 治 眾 之 法 ． 慶 賞 刑 罰 是 也 ． 四 曰 平 準 之 法 ． 律 度 權 量 是 也 ． 術 者 ． 人 君 之 所 密 用 ． 群 下 不 可 妄 窺 ． 勢 者 ． 制 法 之 利 器 ． 群 下 不 可 妄 為 ． 人 君 有 術 ． 而 使 群 下 得 窺 非 術 之 奧 者 ． 有 勢 ． 使 群 下 得 為 非 勢 之 重 者 ． 大 要 在 乎 先 正 名 分 ． 使 不 相 侵 雜 ． 然 後 術 可 祕 ． 勢 可 專 ． 名 者 ． 名 形 者 也 ． 形 者 ． 應 名 者 也 ． 然 形 非 正 名 也 ． 名 非 正 形 也 ． 則 形 之 與 名 ． 居 然 別 矣 ． 不 可 相 亂 ． 亦 不 可 相 無 ． 無 名 ． 故 大 道 無 稱 ． 有 名 ． 故 名 以 正 形 ． 今 萬 物 具 存 ． 不 以 名 正 之 則 亂 ． 萬 名 具 列 ． 不 以 形 應 之 則 乖 ． 故 形 名 者 ． 不 可 不 正 也 ． 善 名 命 善 ． 惡 名 命 惡 ． 故 善 有 善 名 ． 惡 有 惡 名 ． 聖 賢 仁 智 ． 命 善 者 也 ． 頑 嚚（ 
魚 巾 切 ） 凶 愚 ． 命 惡 者 也 ． 今 即 聖 賢 仁 智 之 名 ． 以 求 聖 賢 仁 智 之 實 ． 未 之 或 盡 也 ． 即 頑 嚚 凶 愚 之 名 ． 以 求 頑 嚚 凶 愚 之 實 ． 亦 未 或 盡 也 ． 使 善 惡 盡 然 有 分 ． 雖 未 能 盡 物 之 實 ． 猶 不 患 其 差 也 ． 故 曰 名 不 可 不 辯 也 ． 名 稱 者 ． 別 彼 此 而 檢 虛 實 者 也 ． 自 古 至 今 ． 莫 不 用 此 而 得 ． 用 彼 而 失 ． 失 者 ． 由 名 分 混 ． 得 者 ． 由 名 分 察 ． 今 親 賢 而 疏 不 肖 ． 賞 善 而 罰 惡 ． 賢 不 肖 善 惡 之 名 宜 在 彼 ． 親 疏 賞 罰 之 稱 宜 屬 我 ． 我 之 與 彼 ． 又 復 一 名 ． 名 之 察 者 也 ． 名 賢 不 肖 為 親 疏 ． 名 善 惡 為 賞 罰 ． 合 彼 我 之 一 稱 而 不 別 之 ． 名 之 混 者 也 ． 故 曰 名 稱 者 ． 不 可 不 察 也 ． 語 曰 ． 好 （ 虛 到 切 ） 牛 ． 又 曰 ． 不 可 不 察 也 ． 好 則 物 之 通 稱 ． 牛 則 物 之 定 形 ． 以 通 稱 隨 定 形 ． 不 可 窮 極 者 也 ． 設 復 言 好 馬 ． 則 復 連 于 馬 矣 ． 則 好 所 通 無 方 也 ． 設 復 言 好 人 ． 則 彼 屬 于 人 也 ． 則 好 非 人 ． 人 非 好 也 ． 則 好 牛 好 馬 好 人 之 名 自 離 矣 ． 故 曰 ． 名 分 不 可 相 亂 也 ． 五 色 ． 五 聲 ． 五 臭 ． 五 味 ． 凡 四 類 ． 自 然 存 焉 天 地 之 間 而 不 期 為 人 用 ． 人 必 用 之 ． 終 身 各 有 好 惡 而 不 能 辯 其 名 分 ． 名 宜 屬 彼 ． 分 宜 屬 我 ． 我 愛 白 而 憎 黑 ． 韻 商 而 舍 徵 ． 好 膻 而 惡 焦 ． 嗜 甘 而 逆 苦 ． 白 黑 ． 商 徵 ． 膻 焦 ． 甘 苦 ． 彼 之 名 也 ． 愛 憎 ． 韻 舍 ． 好 惡 ． 嗜 逆 ． 我 之 分 也 ． 定 此 名 分 ． 則 萬 事 不 亂 也 ． 故 人 以 度 審 長 短 ． 以 量 受 多 少 ． 以 衡 平 輕 重 ． 以 律 均 清 濁 ． 以 名 稽 虛 實 ． 以 法 定 治 亂 ． 以 簡 治 煩 惑 ． 以 易 御 險 難 ． 以 萬 事 皆 歸 于 一 ． 百 度 皆 準 于 法 ． 歸 一 者 ． 簡 之 至 ． 準 法 者 ． 易 之 極 ． 如 此 ． 頑 嚚 聾 瞽 ． 可 以 察 慧 聰 明 ． 同 其 治 也 ． 天 下 萬 事 ． 不 可 備 能 ． 責 其 備 能 于 一 人 ． 則 賢 聖 其 猶 病 諸 ． 設 一 人 能 備 天 下 之 事 能 ． 左 右 前 後 之 宜 ． 遠 近 遲 疾 之 間 ． 必 有 不 兼 者 焉 ． 苟 有 不 兼 ． 于 治 闕 矣 ． 全 治 而 無 闕 者 ． 大 小 多 少 ． 各 當 （ 丁 浪 切 ） 其 分 ． 農 商 工 仕 ． 不 易 其 業 ． 老 農 長 商 ． 習 工 舊 士 ． 莫 不 存 焉 ． 則 處 上 者 何 事 哉 ． 故 有 理 而 無 益 于 治 者 ． 君 子 弗 言 ． 有 能 而 無 益 于 事 者 ． 君 子 弗 為 ． 君 子 非 樂 有 言 ． 有 益 于 治 ． 不 得 不 言 ． 君 子 非 樂 有 為 ． 有 益 于 事 ． 不 得 不 為 ． 故 所 言 者 ． 不 出 于 名 法 權 術 ． 所 為 者 ． 不 出 于 農 稼 軍 陣 ． 周 務 而 巳 ． 故 明 主 不 為 治 外 之 理 ． 小 人 必 言 事 外 之 能 ． 小 人 亦 知 言 損 于 治 ． 而 不 能 不 言 ． 小 人 亦 知 能 損 於 事 ． 而 不 能 不 為 ． 故 所 言 者 ． 極 于 儒 墨 是 非 之 辯 ． 所 為 者 ． 極 于 堅 偽 偏 抗 （ 口 浪 切 ） 之 行 ． 求 名 而 巳 ． 故 明 主 誅 之 ． 古 語 曰 ． 不 知 無 害 于 君 子 ． 知 之 無 損 于 小 人 ． 工 匠 不 能 ． 無 害 于 巧 ． 君 子 不 知 ． 無 害 于 治 ． 此 信 矣 ． 為 善 使 人 不 能 得 從 ． 此 獨 善 也 ． 為 巧 使 人 不 能 得 從 ． 此 獨 巧 也 ． 未 盡 善 巧 之 理 ． 為 善 與 眾 行 之 ． 為 巧 與 眾 能 之 ． 此 善 之 善 者 ． 巧 之 巧 者 也 ． 所 貴 聖 人 之 治 ． 不 貴 其 獨 治 ． 貴 其 能 與 眾 共 治 ． 貴 工 倕 （ 音 垂 ） 之 巧 ． 不 貴 其 獨 巧 ． 貴 其 能 與 眾 共 巧 也 ． 今 世 之 人 ． 行 欲 獨 賢 ． 事 欲 獨 能 ． 辯 欲 出 群 ． 勇 欲 絕 眾 ． 獨 行 之 賢 ． 不 足 以 成 化 ． 獨 能 之 事 ． 不 足 以 周 務 ． 出 群 之 辯 ． 不 可 為 戶 說 ． 絕 眾 之 勇 ． 不 可 與 征 陣 ． 凡 此 四 者 ． 亂 之 所 由 生 ． 是 以 聖 人 ． 任 道 以 夷 其 險 ． 立 法 以 理 其 差 ． 使 賢 愚 不 相 棄 ． 能 鄙 不 相 遺 ． 能 鄙 不 相 遺 ． 則 能 鄙 齊 功 ． 賢 愚 不 相 棄 ． 則 賢 愚 等 慮 ． 此 至 治 之 術 也 ． 名 定 則 物 不 競 ． 分 （ 夫 問 切 ） 明 則 私 不 行 ． 物 不 競 ． 非 無 心 ． 由 名 定 ． 故 無 所 措 其 心 ． 私 不 行 ． 非 無 欲 ． 由 分 明 ． 故 無 所 措 其 欲 ． 然 則 心 欲 人 人 有 之 ． 而 得 同 于 無 心 無 欲 者 ． 制 之 有 道 也 ． 田 駢 （ 蒲 眠 切 ） 曰 ． 天 下 之 士 ． 莫 肯 處 其 門 庭 ． 臣 其 妻 子 ． 必 遊 宦 諸 侯 之 朝 者 ． 利 引 之 也 ． 遊 于 諸 侯 之 朝 ． 皆 志 為 卿 大 夫 ． 而 不 擬 于 諸 侯 者 ． 名 限 之 也 ． 彭 蒙 曰 ． 雉 兔 在 野 ． 眾 人 逐 之 ． 分 未 定 也 ． 雞 豕 滿 市 ． 莫 有 志 者 ． 分 定 故 也 ． 物 奢 則 仁 智 相 屈 ． 分 定 則 貪 鄙 不 爭 ． 圓 者 之 轉 ． 非 能 轉 而 轉 ． 不 得 不 轉 也 ． 方 者 之 止 ． 非 能 止 而 止 ． 不 得 不 止 也 ． 因 圓 之 自 轉 ． 使 不 得 止 ． 因 方 之 自 止 ． 使 不 得 轉 ． 何 苦 物 之 失 分 ． 故 因 賢 者 之 有 用 ． 使 不 得 不 用 ． 因 愚 者 之 無 用 ． 使 不 得 用 ． 用 與 不 用 ． 皆 非 我 用 ． 因 彼 所 用 ． 與 不 可 用 ． 而 自 得 其 用 ． 奚 患 物 之 亂 乎 ． 物 皆 不 能 自 能 ． 不 知 自 知 ． 智 非 能 智 而 智 ． 愚 非 能 愚 而 愚 ． 好 非 能 好 而 好 ． 醜 非 能 醜 而 醜 ． 夫 不 能 自 能 ． 不 知 自 知 ． 則 智 好 何 所 貴 ． 愚 醜 何 所 賤 ． 則 智 不 能 得 夸 愚 ． 好 不 能 得 嗤 醜 ． 此 為 得 之 道 也 ． 道 行 于 世 ． 則 貧 賤 者 不 怨 ． 富 貴 者 不 驕 ． 愚 弱 者 不 懾 ． （ 質 涉 切 ） 智 勇 者 不 陵 ． 定 于 分 也 ． 法 行 于 世 ． 則 貧 賤 者 不 敢 怨 富 貴 ． 富 貴 者 不 敢 陵 貧 賤 ． 愚 弱 者 不 敢 冀 智 勇 ． 智 勇 者 不 敢 鄙 愚 弱 ． 此 法 之 不 及 道 也 ． 世 之 所 貴 ． 同 而 貴 之 謂 之 俗 ． 世 之 所 用 ． 同 而 用 之 謂 之 物 ． 苟 違 于 人 ． 俗 所 不 與 ． 苟 忮 （ 支 義 切 ） 于 眾 ． 俗 所 共 去 ． 故 心 皆 殊 而 為 行 若 一 ． 所 好 各 異 而 資 用 必 同 ． 此 俗 之 所 齊 ． 物 之 所 飾 ． 故 所 齊 不 可 不 慎 ． 所 飾 不 可 不 擇 ． 昔 齊 桓 好 （ 許 浩 切 ） 衣 紫 ． 闔 境 不 鬻 異 采 ． 楚 莊 愛 細 腰 ． 一 國 皆 有 饑 色 ． 上 之 所 以 率 下 ． 乃 治 亂 之 所 由 也 ． 故 俗 苟 沴 ． 必 為 治 以 矯 之 ． 物 苟 溢 ． 必 立 制 以 檢 之 ． 累 （ 力 偽 切 ） 于 俗 ． 飾 于 物 者 ． 不 可 與 為 治 矣 ． 昔 晉 國 苦 奢 ． 文 公 以 儉 矯 之 ． 乃 衣 不 重 帛 ． 食 不 異 肉 ． 無 幾 時 ． 人 皆 大 布 之 衣 ． 脫 粟 之 飯 ． 越 王 句 踐 ． 謀 報 吳 ． 欲 人 之 勇 ． 路 逢 怒 蛙 而 軾 之 ． 比 及 數 年 ． 民 無 長 幼 ． 臨 敵 雖 湯 火 不 避 ． 居 上 者 之 難 ． 如 此 之 驗 ． 聖 王 知 人 情 之 易 動 ． 故 作 樂 以 和 之 ． 制 禮 以 節 之 ． 在 下 者 不 得 用 其 私 ． 故 禮 樂 獨 行 ． 禮 樂 獨 行 ． 則 私 欲 寢 廢 ． 私 欲 寢 廢 ． 則 遭 賢 之 與 遭 愚 均 矣 ． 若 使 遭 賢 則 治 ． 遭 愚 則 亂 ． 是 治 亂 係 于 賢 愚 ． 不 係 于 禮 樂 ． 是 聖 人 之 術 ． 與 聖 主 而 俱 歿 ． 治 世 之 法 ． 逮 易 世 而 莫 用 ． 則 亂 多 而 治 寡 ． 亂 多 而 治 寡 ． 則 賢 無 所 貴 ． 愚 無 所 賤 矣 ． 處 名 位 雖 不 肖 下 愚 ． 物 不 疏 （ 音 疏 ） 己 ． 親 疏 係 乎 勢 利 ． 不 係 于 不 肖 與 仁 賢 ． 吾 亦 不 敢 據 以 為 天 理 ． 以 為 地 勢 之 自 然 者 爾 ． 今 天 地 之 間 ． 不 肖 實 眾 ． 仁 賢 實 寡 ． 趨 利 之 情 ． 不 肖 持 厚 ． 廉 恥 之 情 ． 仁 賢 偏 多 ． 今 以 禮 義 招 仁 賢 ． 所 得 仁 賢 者 ． 萬 不 一 焉 ． 以 名 利 招 不 肖 ． 所 得 不 肖 者 ． 觸 地 是 焉 ． 故 曰 禮 義 成 君 子 ． 君 子 未 必 須 禮 義 ． 名 利 治 小 人 ． 小 人 不 可 無 名 利 ． 慶 賞 刑 罰 ． 君 事 也 ． 守 職 效 能 ． 臣 業 也 ． 君 科 功 黜 陟 ． 故 有 慶 賞 刑 罰 ． 臣 各 慎 所 務 ． 故 有 守 職 效 能 ． 君 不 可 與 臣 業 ． 臣 不 可 侵 君 事 ． 上 下 不 相 侵 與 ． 謂 之 名 正 ． 名 正 而 法 順 也 ． 接 萬 物 使 分 別 ． 海 內 使 不 雜 ． 見 侮 不 辱 ． 見 推 不 矜 ． 禁 暴 息 兵 ． 救 世 之 鬥 ． 此 仁 君 之 德 ． 可 以 為 主 矣 ． 守 職 分 使 不 亂 ． 慎 所 任 而 無 私 ． 饑 飽 一 心 ． 毀 譽 同 慮 ． 賞 亦 不 忘 ． 罰 亦 不 怨 ． 此 居 下 之 節 ． 可 為 人 臣 矣 ． 世 有 因 名 以 得 實 ． 亦 有 因 名 以 失 實 ． 宣 王 好 射 ． 說 （ 音 悅 ） 人 之 謂 己 能 用 強 也 ． 其 實 所 用 不 過 三 石 ． 以 示 左 右 ． 左 右 皆 引 試 之 ． 中 關 而 止 ． 皆 曰 不 下 九 石 ． 非 大 王 孰 能 用 是 ． 宣 王 悅 之 ． 然 則 宣 王 用 不 過 三 石 ． 而 終 身 自 以 為 九 石 ． 三 石 實 也 ． 九 石 名 也 ． 宣 王 悅 其 名 而 喪 其 實 ． 齊 有 黃 公 者 ． 好 謙 卑 ． 有 二 女 ． 皆 國 色 ． 以 其 美 也 ． 常 謙 辭 毀 之 ． 以 為 醜 惡 ． 醜 惡 之 名 遠 布 ． 年 過 而 一 國 無 聘 者 ． 衛 有 鰥 夫 ． 時 冒 娶 之 ． 果 國 色 ． 然 後 曰 ． 黃 公 好 謙 ． 故 毀 其 子 不 姝 美 ． 于 是 爭 禮 之 ． 亦 國 色 也 ． 國 色 實 也 ． 醜 惡 名 也 ． 此 違 名 而 得 實 矣 ． 楚 人 擔 山 雉 者 ． 路 人 問 何 鳥 也 ． 擔 雉 者 欺 之 曰 ． 鳳 凰 也 ． 路 人 曰 ． 我 聞 有 鳳 凰 ， 今 直 見 之 ． 汝 販 之 乎 ． 曰 ． 然 ． 則 十 金 ． 弗 與 ． 請 加 倍 ． 乃 與 之 ． 將 欲 獻 楚 王 ． 經 宿 而 鳥 死 ． 路 人 不 遑 惜 金 ． 惟 恨 不 得 以 獻 楚 王 ． 國 人 傳 之 ． 咸 以 為 真 鳳 凰 ． 貴 ． 欲 以 獻 之 ． 遂 聞 楚 王 ． 王 感 其 欲 獻 于 己 ． 召 而 厚 賜 之 ． 過 于 買 鳥 之 金 十 倍 ． 魏 田 父 有 耕 于 野 者 ． 得 寶 玉 徑 尺 ． 弗 知 其 玉 也 ． 以 告 鄰 人 ． 鄰 人 陰 欲 圖 之 ． 謂 之 曰 ． 怪 石 也 ． 畜 之 ． 弗 利 其 家 ． 弗 如 一 復 之 ． 田 父 雖 疑 ． 猶 錄 以 歸 ． 置 于 廡 （ 音 侮 ） 下 ． 其 夜 玉 明 ． 光 照 一 室 ． 田 父 稱 家 大 怖 ． （ 普 故 切 ） 復 以 告 鄰 人 ． 曰 ． 此 怪 之 徵 ． 遄 （ 市 專 切 ） 棄 ． 殃 可 銷 ． 于 是 遽 而 棄 于 遠 野 ． 鄰 人 無 何 ． 盜 之 以 獻 魏 王 ． 魏 王 召 玉 工 相 之 ． 玉 工 望 之 ． 再 拜 而 立 ． 敢 賀 曰 ． 王 得 此 天 下 之 寶 ． 臣 未 嘗 見 ． 王 問 價 ． 玉 工 曰 ． 此 玉 無 價 以 當 之 ． 五 城 之 都 ． 僅 可 一 觀 ． 魏 王 立 賜 獻 玉 者 千 金 ． 長 食 上 大 夫 祿 ． 凡 天 下 萬 里 ． 皆 有 是 非 ． 吾 所 不 敢 誣 ． 是 者 常 是 ． 非 者 常 非 ． 亦 吾 所 信 ． 然 是 雖 常 是 ． 有 時 而 不 用 ． 非 雖 常 非 ． 有 時 而 必 行 ． 故 用 是 而 失 有 矣 ． 行 非 而 得 有 矣 ． 是 非 之 理 不 同 ． 而 更 興 廢 ． 翻 為 我 用 ． 則 是 非 焉 在 哉 ． 觀 堯 舜 湯 武 之 成 ． 或 順 或 逆 ． 得 時 則 昌 ． 桀 紂 幽 厲 之 敗 ． 或 是 或 非 ． 失 時 則 亡 ． 五 伯 之 主 亦 然 ． 宋 公 以 楚 人 戰 于 泓 ． （ 烏 宏 切 ） 公 子 目 夷 曰 ． 楚 眾 我 寡 ． 請 其 未 悉 濟 而 擊 之 ． 宋 公 曰 ． 不 可 ． 吾 聞 不 鼓 不 成 列 ． 寡 人 雖 亡 國 之 餘 ． 不 敢 行 也 ． 戰 敗 ． 楚 人 執 宋 公 ． 齊 人 弒 襄 公 ． 立 公 孫 無 知 ． 召 忽 夷 吾 ． 奉 公 子 糾 奔 魯 ． 鮑 叔 牙 奉 公 子 小 白 奔 莒 ． 既 而 無 知 被 殺 ． 二 公 子 爭 國 ． 糾 宜 立 者 也 ． 小 白 先 入 ． 故 齊 人 立 之 ． 既 而 使 魯 人 殺 糾 ． 召 忽 死 之 ． 徵 夷 吾 以 為 相 ． 晉 文 公 為 驪 姬 之 譖 ． 出 亡 十 九 年 ． 惠 公 卒 ． 賂 秦 以 求 反 國 ． 殺 懷 公 子 而 自 立 ． 彼 一 君 正 ． 而 不 免 于 執 ． 二 君 不 正 ． 霸 業 遂 焉 ． 己 是 而 舉 世 非 之 ． 則 不 知 己 之 是 ． 己 非 而 舉 世 是 之 ． 亦 不 知 己 所 非 ． 然 則 是 非 ． 隨 眾 賈 而 為 正 ． 非 己 所 獨 了 ． 則 犯 眾 者 為 非 ． 順 眾 者 為 是 ． 故 人 君 處 權 乘 勢 ． 處 所 是 之 地 ． 則 人 所 不 得 非 也 ． 居 則 物 尊 之 ． 動 則 物 從 之 ． 言 則 物 誠 之 ． 行 則 物 則 之 ． 所 以 居 物 上 御 群 下 也 ． 國 亂 有 三 事 ． 年 饑 ． 民 散 ． 無 食 以 聚 之 則 亂 ． 治 國 無 法 則 亂 ． 有 法 而 不 能 用 則 亂 ． 有 食 以 聚 民 ． 有 法 而 能 行 ． 國 不 治 ． 未 之 有 也 ． 
  
  
 
　 　 大 道 下
仁 義 禮 樂 ． 名 法 刑 賞 ． 凡 此 八 者 ． 五 帝 三 王 治 世 之 術 也 ． 故 仁 以 道 之 ． 義 以 宜 之 ． 禮 以 行 之 ． 樂 以 和 之 ． 名 以 正 之 ． 法 以 齊 之 ． 刑 以 威 之 ． 賞 以 勸 之 ． 故 仁 者 ． 所 以 博 施 于 物 ． 亦 所 以 生 偏 私 ． 義 者 ． 所 以 立 節 行 ． 亦 所 以 成 華 偽 ． 禮 者 ． 所 以 行 恭 謹 ． 亦 所 以 生 惰 慢 ． 樂 者 ． 所 以 和 情 志 ． 亦 所 以 生 淫 放 ． 名 者 ． 所 以 正 尊 卑 ． 亦 所 以 生 矜 篡 ． 法 者 ． 所 以 齊 眾 異 ． 亦 所 以 乖 名 分 ． 刑 者 ． 所 以 威 不 服 ． 亦 所 以 生 陵 暴 ． 賞 者 ． 所 以 勸 忠 能 ． 亦 所 以 生 鄙 爭 ． 凡 此 八 術 ． 無 隱 于 人 而 常 存 于 世 ． 非 自 顯 于 堯 湯 之 時 ． 非 自 逃 于 桀 紂 之 朝 ． 用 得 其 道 則 天 下 治 ． 失 其 道 則 天 下 亂 ． 過 此 而 往 ． 雖 彌 綸 天 地 ． 籠 絡 萬 品 ． 治 道 之 外 ． 非 群 生 所 餐 挹 ． 聖 人 錯 而 不 言 也 ． 凡 國 之 存 亡 有 六 徵 ． 有 衰 國 ． 有 亡 國 ． 有 昌 國 ． 有 彊 國 ． 有 治 國 ． 有 亂 國 ． 所 謂 亂 亡 之 國 者 ． 凶 虐 殘 暴 不 與 焉 ． 所 謂 彊 治 之 國 者 ． 威 力 仁 義 不 與 焉 ． 君 年 長 多 媵 ． （ 以 證 切 ） 少 子 孫 ． 疏 宗 族 ． 衰 國 也 ． 君 寵 臣 ． 臣 愛 君 ． 公 法 廢 ． 私 欲 行 ． 亂 國 也 ． 國 貧 小 ． 家 富 大 ． 君 權 輕 ． 臣 勢 重 ． 亡 國 也 ． 凡 此 三 徵 ． 不 待 凶 惡 殘 暴 而 後 弱 也 ． 雖 曰 見 存 ． 吾 必 謂 之 亡 者 也 ． 內 無 專 寵 ． 外 無 近 習 ． 支 庶 繁 字 ． 長 幼 不 亂 ． 昌 國 也 ． 農 桑 以 時 ． 倉 廩 充 實 ． 兵 甲 勁 利 ． 封 疆 修 理 ． 彊 國 也 ． 上 不 勝 其 下 ． 下 不 能 犯 其 上 ． 上 下 不 相 勝 犯 ． 故 禁 令 行 ． 人 人 無 私 ． 雖 經 險 易 而 國 不 可 侵 ． 治 國 也 ． 凡 此 三 徵 ． 不 待 威 力 仁 義 而 後 彊 ． 雖 曰 見 弱 ． 吾 必 謂 之 存 者 也 ． 治 主 之 興 ． 必 有 所 先 誅 ． 先 誅 者 ． 非 謂 盜 ． 非 謂 姦 ． 此 二 惡 者 ． 一 時 之 大 害 ． 非 亂 政 之 本 也 ． 亂 政 之 本 ． 下 侵 上 之 權 ． 臣 用 君 之 術 ． 心 不 畏 時 之 禁 ． 行 不 軌 時 之 法 ． 此 大 亂 之 道 也 ． 孔 丘 攝 魯 相 ． 七 日 而 誅 少 （ 失 照 切 ） 正 卯 ． 門 人 進 問 曰 ． 夫 少 正 卯 ． 魯 之 聞 人 也 ． 夫 子 為 政 而 先 誅 ． 得 無 失 乎 ． 孔 子 曰 ． 居 吾 語 （ 牛 據 切 ） 汝 其 故 ． 人 有 惡 者 五 ． 而 竊 盜 姦 私 不 與 焉 ． 一 曰 心 達 而 險 ． 二 曰 行 僻 而 堅 ． 三 曰 言 偽 而 辨 ． 四 曰 彊 記 而 博 ． 五 曰 順 非 而 澤 ． 此 五 者 有 一 于 人 ． 則 不 免 君 子 之 誅 ． 而 少 正 卯 兼 有 之 ． 故 居 處 足 以 聚 徒 成 群 ． 言 談 足 以 飾 邪 熒 眾 ． 彊 記 足 以 反 是 獨 立 ． 此 小 人 雄 桀 也 ． 不 可 不 誅 也 ． 是 以 湯 誅 尹 諧 ． 文 王 誅 潘 正 ． 太 公 誅 華 士 ． 管 仲 誅 付 里 乙 ． 子 產 誅 鄧 析 ． 史 付 ． 此 六 子 者 ． 異 世 而 同 心 ． 不 可 不 誅 也 ． 詩 曰 ． 憂 心 悄 悄 ． 慍 于 群 小 ． 小 人 成 群 ． 斯 足 畏 也 ． 語 曰 ． 佞 辯 可 以 熒 惑 鬼 神 ． 曰 ． 鬼 神 聰 明 正 直 ． 孰 曰 熒 惑 者 ． 曰 ． 鬼 神 誠 不 受 熒 惑 ． 此 尤 佞 辯 之 巧 ． 靡 不 入 也 ． 夫 佞 辯 者 ． 雖 不 能 熒 惑 鬼 神 ． 熒 惑 人 明 矣 ． 探 人 之 心 ． 度 人 之 欲 ． 順 人 之 嗜 好 而 不 敢 逆 ． 納 人 于 邪 惡 而 求 其 利 ． 人 喜 聞 己 之 美 也 ． 善 能 揚 之 ． 惡 聞 己 之 過 也 ． 善 能 飾 之 ． 得 之 于 眉 睫 之 閒 ． 承 之 于 言 行 之 先 ． 語 曰 ． 惡 紫 之 奪 朱 ． 惡 利 口 之 覆 邦 家 ． 斯 言 足 畏 而 終 身 莫 悟 ． 危 亡 繼 踵 焉 ． 老 子 曰 ． 以 政 治 國 ． 以 奇 用 兵 ． 以 無 事 取 天 下 ． 政 者 ． 名 法 是 也 ． 以 名 法 治 國 ． 萬 物 所 不 能 亂 ． 奇 者 ． 權 術 是 也 ． 以 權 術 用 兵 ． 萬 物 所 不 能 敵 ． 凡 能 用 名 法 權 術 ． 而 矯 抑 殘 暴 之 情 ． 則 己 無 事 焉 ． 己 無 事 ． 則 得 天 下 矣 ． 故 失 治 則 任 法 ． 失 法 則 任 兵 ． 以 求 無 事 ． 不 以 取 彊 ． 取 彊 則 柔 者 反 能 服 之 ． 老 子 曰 ． 民 不 畏 死 ． 如 何 以 死 懼 之 ． 凡 民 之 不 畏 死 ． 由 刑 罰 過 ． 刑 罰 過 ． 則 民 不 賴 其 生 ． 生 無 所 賴 ． 視 君 之 威 末 如 也 ． 刑 罰 中 則 民 畏 死 ． 畏 死 ． 由 生 之 可 樂 也 ． 知 生 之 可 樂 ． 故 可 以 死 懼 之 ． 此 人 君 之 所 宜 執 ． 臣 下 之 所 宜 慎 ． 田 子 讀 書 ． 曰 ． 堯 時 太 平 ． 宋 子 曰 ． 聖 人 之 治 以 致 此 乎 ． 彭 蒙 在 側 ． 越 次 答 曰 ． 聖 法 之 治 以 至 此 ． 非 聖 人 之 治 也 ． 宋 子 曰 ． 聖 人 與 聖 法 ． 何 以 異 ． 彭 蒙 曰 ． 子 之 亂 名 甚 矣 ． 聖 人 者 ． 自 己 出 也 ． 聖 法 者 ． 自 理 出 也 ． 理 出 于 己 ． 己 非 理 也 ． 己 能 出 理 ． 理 非 己 也 ． 故 聖 人 之 治 ． 獨 治 者 也 ． 聖 法 之 治 ． 則 無 不 治 矣 ． 此 萬 物 之 利 ． 唯 聖 人 能 該 之 ． 宋 子 猶 惑 ． 質 于 田 子 ． 田 子 曰 ． 蒙 之 言 然 ． 莊 里 丈 人 ． 字 長 子 曰 盜 ． 少 子 曰 毆 ． 盜 出 行 ． 其 父 在 後 ． 追 呼 之 曰 ． 盜 ． 盜 ． 吏 聞 ． 因 縛 之 ． 其 父 呼 毆 喻 吏 ． 遽 而 聲 不 轉 ． 但 言 毆 毆 ． 吏 因 毆 之 ． 幾 殪 ． （ 一 計 切 ） 康 衢 長 者 ． 字 僮 曰 善 搏 ． （ 音 博 ） 字 犬 曰 善 噬 ． 賓 客 不 過 其 門 者 三 年 ． 長 者 怪 而 問 之 ． 乃 實 對 ． 于 是 改 之 ． 賓 客 往 復 ． 鄭 人 謂 玉 未 理 者 為 璞 ． 周 人 謂 鼠 未 腊 者 為 璞 ． 周 人 懷 璞 ． 謂 鄭 賈 曰 ． 欲 買 璞 乎 ． 鄭 賈 曰 ． 欲 之 ． 出 其 璞 視 之 ． 乃 鼠 也 ． 因 謝 不 取 ． 父 之 於 子 也 ． 令 有 必 行 者 ． 有 必 不 行 者 ． 去 貴 妻 ． 賣 愛 妾 ． 此 令 必 行 者 也 ． 因 曰 ． 汝 無 敢 恨 ． 汝 無 敢 思 ． 令 必 不 行 者 也 ． 故 為 人 上 者 ． 必 慎 所 令 ． 凡 人 ． 富 則 不 羨 爵 祿 ． 貧 則 不 畏 刑 罰 ． 不 羨 爵 祿 者 ． 自 足 于 己 也 ． 不 畏 刑 罰 者 ． 不 賴 存 身 也 ． 二 者 為 國 之 所 甚 ． 而 不 知 防 之 之 術 ． 故 令 不 行 而 禁 不 止 ． 若 使 令 不 行 而 禁 不 止 ． 則 無 以 為 治 ． 無 以 為 治 ． 是 人 君 虛 臨 其 國 ． 徒 君 其 民 ． 危 亂 可 立 而 待 矣 ． 今 使 由 爵 祿 而 後 富 ． 則 人 必 爭 盡 力 于 其 君 矣 ． 由 刑 罰 而 後 貧 ． 則 人 咸 畏 罪 而 從 善 矣 ． 故 古 之 為 國 者 ． 無 使 民 自 貧 富 ． 貧 富 皆 由 于 君 ． 則 君 專 所 制 ． 民 知 所 歸 矣 ． 貧 則 怨 人 ． 賤 則 怨 時 ． 而 莫 有 自 怨 者 ． 此 人 情 之 大 趣 也 ． 然 則 不 可 以 此 是 人 情 之 大 趣 ． 而 一 �I 非 之 ． 亦 有 可 矜 者 焉 ． 不 可 不 察 也 ． 今 能 同 算 鈞 而 彼 富 我 貧 ． 能 不 怨 則 美 矣 ． 雖 怨 ． 無 所 非 也 ． 才 鈞 智 同 ． 而 彼 貴 我 賤 ． 能 不 怨 則 美 矣 ． 雖 怨 ． 無 所 非 也 ． 其 敝 在 于 不 知 乘 權 藉 勢 之 異 ． 而 雖 曰 智 能 之 同 ． 是 不 達 之 過 ． 雖 君 子 之 郵 ． 亦 君 子 之 怒 也 ． 人 貧 則 怨 人 ． 富 則 驕 人 ． 怨 人 者 ． 苦 人 之 不 祿 施 于 己 也 ． 起 于 情 所 難 安 而 不 能 安 ． 猶 可 恕 也 ． 驕 人 者 無 苦 ． 而 無 故 驕 人 ． 此 情 所 易 制 而 弗 能 制 ． 弗 可 恕 矣 ． 眾 人 見 貧 賤 ． 則 慢 而 疏 之 ． 見 富 貴 ． 則 敬 而 親 之 ． 貧 賤 者 有 請 賕 于 己 ． 疏 之 可 也 ． 未 必 損 己 ． 而 必 疏 之 ． 以 其 無 益 于 物 之 具 故 也 ． 富 貴 者 有 施 與 己 ． 親 之 可 也 ． 未 必 益 己 而 必 親 之 ． 則 彼 不 敢 親 我 矣 ． 三 者 獨 立 ． 無 致 親 致 疏 之 所 ． 人 情 終 不 能 不 以 貧 賤 富 貴 易 慮 ． 故 謂 之 大 惑 焉 ． 窮 獨 貧 賤 ． 治 世 之 所 共 矜 ． 亂 世 之 所 共 侮 ． 治 世 非 為 矜 窮 獨 貧 賤 而 治 ． 是 治 之 一 事 也 ． 亂 世 亦 非 侮 窮 獨 貧 賤 而 亂 ． 亦 是 亂 之 一 事 也 ． 每 事 治 則 無 亂 ． 亂 則 無 治 ． 視 夏 商 之 盛 ． 夏 商 之 衰 ． 則 其 驗 也 ． 貧 賤 之 望 富 貴 甚 微 ． 而 富 貴 不 能 酬 其 甚 微 之 望 ． 夫 富 者 之 所 惡 ． 貧 者 之 所 美 ． 貴 者 之 所 輕 ． 賤 者 之 所 榮 ． 然 而 弗 酬 弗 與 ． 同 苦 樂 故 也 ． 雖 弗 酬 之 ． 于 我 弗 傷 ． 今 萬 民 之 望 人 君 ． 亦 如 貧 賤 之 望 富 貴 ． 其 所 望 者 ． 蓋 欲 料 長 幼 ． 平 賦 斂 ． 時 其 饑 寒 ． 省 其 疾 痛 ． 賞 罰 不 濫 ． 使 役 以 時 ． 如 此 而 已 ． 則 于 人 君 弗 損 也 ． 然 而 弗 酬 ． 弗 與 ． 同 勞 逸 故 也 ． 故 為 人 君 ． 不 可 弗 與 民 同 勞 逸 焉 ． 故 富 貴 者 ． 可 不 酬 貧 賤 者 ． 人 君 不 可 不 酬 萬 民 ． 不 酬 萬 民 ． 則 萬 民 之 所 不 願 戴 ． 所 不 願 戴 ． 則 君 位 替 矣 ． 危 莫 甚 焉 ． 禍 莫 大 焉 ． 
  
  
 
尹 文 子 校 勘 記
漢 志 ． 尹 文 子 一 篇 ． 魏 黃 初 末 山 陽 仲 長 氏 ． 析 為 上 下 篇 ． 故 隋 志 有 二 卷 ． 與 今 道 藏 本 合 ． 然 唐 人 引 尹 文 子 ． 多 今 本 所 無 ． 反 覆 尋 繹 ． 疑 脫 簡 並 在 下 篇 ． 惜 割 裂 太 甚 ． 零 章 剩 句 ． 無 可 位 置 ． 今 依 四 庫 本 ． 仍 合 為 一 卷 ． 別 附 札 記 ． 以 俟 世 有 仲 長 氏 其 人 者 ． 當 審 定 焉 ． 熙 祚 識 ．
原 序
　 畢 足 而 止 之 藏 本 無 之 字 與 莊 子 天 下 篇 合 意 其 玩 之 藏 本 其 作 甚
大 道 上
　 不 善 人 之 所 寶 老 子 寶 作 保 二 字 古 通 勢 用 則 反 權 容 齋 續 筆 引 作 勢 不 足 則 反 權 語 曰 好 牛 又 曰 不 可 不 察 也 又 曰 二 字 衍 當 依 御 覽 八 百 九 十 九 引 此 文 刪 故 人 以 度 審 長 短 故 字 誤 群 書 治 要 引 作 古 以 量 受 多 少 二 字 藏 本 倒 與 治 要 合 以 𨎊 治 煩 惑 藏 本 治 作 制 與 治 要 合 以 萬 事 皆 歸 于 一 以 字 衍 當 依 治 要 刪 如 此 頑 嚚 聾 瞽 治 要 引 如 此 下 有 則 字 可 以 察 慧 聰 明 以 字 誤 明 吉 府 本 作 與 與 治 要 合 同 其 治 也 治 要 引 作 矣 設 一 人 能 備 天 下 之 事 能 治 要 引 作 則 屬 下 句 讀 農 商 工 士 藏 本 士 作 仕 下 同 則 處 上 者 何 事 哉 治 要 者 作 有 君 子 弗 言 長 短 經 卑 政 篇 弗 作 不 與 治 要 合 君 子 弗 為 長 短 經 此 弗 字 亦 作 不 故 明 主 不 為 此 二 字 誤 當 依 治 要 作 任 之 下 云 故 明 主 誅 之 正 與 此 相 對 為 文 治 外 之 理 小 人 必 言 事 外 之 能 此 處 有 脫 文 當 依 治 要 作 治 外 之 理 小 人 之 所 必 言 事 外 之 能 小 人 之 所 必 為 觀 下 文 云 小 人 亦 知 言 損 于 治 而 不 能 不 言 小 人 亦 知 能 損 于 事 而 不 能 不 為 亦 以 言 屬 治 以 為 屬 事 也 小 人 亦 知 言 損 于 治 治 要 引 損 上 多 有 字 下 句 同 古 語 曰 治 要 引 句 首 有 故 字 不 知 無 害 于 君 子 治 要 于 作 為 下 句 同 此 信 矣 治 要 引 作 此 言 信 矣 為 善 使 人 不 能 得 從 此 獨 善 也 為 巧 使 人 不 能 得 從 此 獨 巧 也 未 盡 善 巧 之 理 治 要 引 此 文 云 為 善 使 人 不 能 得 從 為 巧 使 人 不 能 得 為 此 獨 善 獨 巧 者 也 未 盡 巧 善 之 理 長 短 經 卑 政 篇 注 為 善 為 巧 下 並 有 者 字 也 字 在 理 字 下 餘 並 與 治 要 同 可 見 唐 本 尹 文 子 如 此 所 貴 聖 人 之 治 容 齋 續 筆 引 句 首 有 故 字 與 治 要 合 貴 其 能 與 眾 共 治 貴 工 倕 之 巧 長 短 經 引 共 治 下 有 也 所 二 字 與 治 要 合 獨 行 之 賢 長 短 經 引 句 首 有 夫 字 亂 之 所 由 生 長 短 經 引 有 也 字 任 道 以 夷 其 險 治 要 夷 作 通 制 之 有 道 也 長 短 經 適 變 篇 引 作 在 制 之 有 道 故 也 皆 非 我 用 用 字 誤 當 依 治 要 作 也 因 彼 所 用 所 字 誤 當 依 治 要 作 可 而 自 得 其 用 治 要 引 而 下 有 自 得 其 用 也 五 字 又 長 短 經 自 作 各 奚 患 物 之 亂 乎 長 短 經 乎 作 也 與 治 要 合 智 勇 者 不 陵 治 要 作 矜 定 于 分 也 治 要 定 作 足 故 心 皆 殊 治 要 故 下 有 人 字 必 為 治 以 矯 之 治 字 誤 明 吉 府 本 及 藏 本 並 作 法 食 不 異 肉 藏 本 異 作 兼 與 御 覽 六 百 八 十 九 引 此 文 合 又 書 鈔 百 四 十 三 作 重 人 皆 大 布 之 衣 書 鈔 御 覽 引 人 上 並 有 國 字 此 脫 去 越 王 句 踐 謀 報 吳 書 鈔 百 十 六 引 作 越 王 將 報 吳 王 而 軾 之 書 鈔 八 十 五 御 覽 五 百 四 十 三 並 引 作 下 車 而 揖 之 又 書 鈔 百 十 六 作 迴 車 避 之 比 及 數 年 民 無 長 幼 臨 敵 雖 湯 火 不 避 書 鈔 百 十 六 引 作 後 戰 民 皆 不 避 湯 火 遂 滅 吳 與 今 本 異 知 人 情 之 易 動 藏 本 人 作 民 處 名 位 雖 不 肖 下 愚 物 不 疏 己 此 處 有 脫 誤 文 選 任 彥 昇 薦 士 表 注 引 作 處 名 位 雖 不 肖 不 患 物 不 親 己 在 貧 賤 不 患 物 不 疏 己 觀 下 文 云 親 疏 係 乎 勢 利 則 此 處 亦 當 親 疏 並 舉 為 是 不 患 誤 作 下 愚 字 形 並 相 似 也 藏 本 下 作 不 此 其 �� 之 未 盡 泯 者 不 係 于 不 肖 與 仁 賢 文 選 注 有 也 字 君 科 功 黜 陟 藏 本 科 作 料 料 字 是 下 篇 亦 云 料 長 幼 此 仁 君 之 德 可 以 為 主 矣 荀 子 正 論 篇 注 引 仁 作 人 主 作 王 宣 王 好 射 御 覽 三 百 八 十 九 引 作 齊 宣 王 與 呂 氏 春 秋 壅 塞 篇 合 其 實 所 用 不 過 三 石 書 鈔 百 二 十 五 御 覽 三 百 八 十 九 用 下 並 有 弓 字 此 脫 去 皆 曰 不 下 九 石 書 鈔 御 覽 曰 下 並 有 此 字 而 終 身 自 以 為 九 石 御 覽 為 下 有 用 字 而 一 國 無 聘 者 藝 文 類 聚 十 八 引 作 一 國 之 人 無 敢 聘 者 御 覽 三 百 八 十 一 亦 有 敢 字 衛 有 鰥 夫 時 鰥 夫 下 脫 失 字 當 依 御 覽 補 路 人 問 何 鳥 也 御 覽 九 百 十 七 引 問 下 有 曰 字 今 直 見 之 直 字 誤 藝 文 類 聚 九 十 御 覽 九 百 十 七 並 作 始 曰 然 則 十 金 藝 文 類 聚 及 御 覽 並 作 請 買 十 金 路 人 不 遑 惜 金 藝 文 類 聚 惜 下 有 其 字 謂 之 曰 怪 石 也 藝 文 類 聚 八 十 三 御 覽 八 百 五 謂 並 作 詐 又 明 吉 府 本 及 藏 本 曰 下 並 有 此 字 此 脫 去 弗 如 一 復 之 一 字 衍 當 依 明 吉 府 本 及 藏 本 刪 田 父 稱 家 大 怖 稱 字 誤 御 覽 引 作 其 無 田 父 二 字 于 是 遽 而 棄 于 遠 野 御 覽 棄 下 有 之 字 再 拜 而 立 敢 賀 曰 王 得 此 天 下 之 寶 此 文 有 誤 御 覽 作 再 拜 卻 立 曰 敢 賀 大 王 得 此 天 下 之 寶 六 帖 七 同 藝 文 類 聚 作 再 拜 賀 曰 大 王 得 此 天 下 之 寶 蓋 節 文 王 問 價 明 吉 府 本 及 藏 本 問 下 並 有 其 字 與 藝 文 類 聚 引 此 文 合 食 上 大 夫 祿 藝 文 類 聚 大 夫 下 有 之 字
大 道 下 治 要 作 聖 人 篇
　 所 以 行 恭 謹 治 要 引 作 謹 敬 長 短 經 反 經 篇 作 敬 謹 亦 所 以 乖 名 分 治 要 及 長 短 經 並 作 亦 所 以 生 乖 分 非 自 逃 于 桀 紂 之 朝 此 自 字 治 要 作 故 失 其 道 則 天 下 亂 治 要 失 上 有 用 字 籠 絡 萬 品 治 要 籠 作 纏 有 亂 國 治 要 引 此 句 在 衰 國 下 與 下 文 合 君 年 長 多 媵 長 短 經 理 亂 篇 多 下 有 妾 字 與 治 要 合 明 吉 府 本 作 媵 妾 疏 宗 族 明 吉 府 本 及 藏 本 族 並 作 彊 與 治 要 合 不 待 凶 惡 殘 暴 治 要 惡 作 虐 與 上 文 合 支 庶 繁 字 長 短 經 字 作 息 與 治 要 合 上 不 勝 其 下 下 不 犯 其 上 長 短 經 引 兩 不 字 下 並 有 能 字 與 治 要 合 藏 本 下 句 亦 有 能 字 孰 曰 熒 惑 者 曰 字 誤 當 依 明 吉 府 本 作 能 承 之 于 言 行 之 先 此 下 脫 一 百 二 十 四 字 當 依 治 要 補 正 世 俗 之 人 聞 譽 則 悅 聞 毀 則 戚 此 眾 人 之 大 情 有 同 己 則 喜 異 己 則 怒 此 人 之 大 情 故 佞 人 善 為 譽 者 也 善 順 從 者 也 人 言 是 亦 是 之 人 言 非 亦 非 之 從 人 之 所 愛 隨 人 之 所 憎 故 明 君 雖 能 納 正 直 未 必 親 正 直 雖 能 遠 佞 人 未 必 能 疏 佞 人 故 舜 禹 者 以 能 不 用 佞 人 亦 未 必 憎 佞 人 語 曰 佞 辨 惑 物 舜 禹 不 能 得 憎 不 可 不 察 乎 按 末 句 乎 當 作 也 以 政 治 國 老 子 政 作 正 二 字 古 通 如 何 以 死 懼 之 治 要 引 作 如 之 何 其 以 死 懼 之 少 子 曰 歐 明 吉 府 本 作 毆 下 同 乃 實 對 御 覽 四 百 五 引 作 人 以 實 對 賓 客 往 復 二 字 誤 倒 當 依 明 吉 府 本 乙 轉 藝 文 類 聚 九 十 四 御 覽 四 百 五 又 九 百 五 並 引 作 復 往 鄭 人 謂 玉 未 理 者 為 璞 後 漢 書 應 劭 傳 注 理 作 琢 謂 鄭 賈 曰 藝 文 類 聚 八 十 三 謂 作 問 父 之 於 子 也 此 上 脫 一 百 十 六 字 當 依 治 要 補 正 田 子 曰 人 皆 自 為 而 不 能 為 人 故 君 人 者 之 使 人 使 其 自 為 用 而 不 使 為 我 用 魏 下 先 生 曰 善 哉 田 子 之 言 古 者 君 之 使 臣 求 不 私 愛 於 己 求 顯 忠 於 己 而 居 官 者 必 能 臨 陳 者 必 勇 祿 賞 之 所 勸 名 法 之 所 齊 不 出 於 己 心 不 利 於 己 身 語 曰 祿 薄 者 不 可 與 經 亂 賞 輕 者 不 可 與 入 難 此 處 上 者 所 宜 慎 者 也 按 祿 薄 者 以 下 又 見 意 林 及 御 覽 六 百 三 十 三 令 必 不 行 者 也 長 短 經 政 體 篇 令 上 有 此 字 必 慎 所 令 長 短 經 作 必 慎 所 出 令 焉 治 要 亦 有 焉 字 而 雖 曰 智 能 之 同 雖 字 誤 當 依 明 吉 府 本 作 惟 驕 人 者 無 苦 治 要 無 下 有 所 字 亦 如 貧 賤 之 望 富 貴 治 要 貧 賤 下 有 者 字 故 富 貴 者 可 不 酬 貧 賤 者 治 要 引 作 而 屬 下 句 讀 
  
  
 
逸 文
尹 文 子 見 齊 宣 王 ． 宣 王 不 言 而 歎 ． 尹 文 子 曰 ． 何 歎 ． 王 曰 ． 吾 歎 國 中 寡 賢 ． 尹 文 子 曰 ． 使 國 悉 賢 ． 孰 處 王 下 ． 此 下 意 林 有 誰 為 王 使 四 字 王 曰 ． 國 悉 不 肖 可 乎 ． 尹 文 子 曰 ． 國 悉 不 肖 ． 孰 理 王 朝 ． 王 曰 ． 賢 與 不 肖 ． 皆 無 可 乎 ． 尹 文 子 曰 ． 不 然 ． 有 賢 有 不 肖 ． 故 王 尊 於 上 ． 臣 卑 於 下 ． 進 賢 退 不 肖 ． 所 以 有 上 下 也 ． 意 林 又 藝 文 類 聚 二 十 御 覽 四 百 二
虎 求 百 獸 食 之 ． 得 狐 ． 狐 曰 ． 子 無 食 我 也 ． 天 帝 令 我 長 百 獸 ． 今 子 食 我 ． 是 逆 天 帝 命 也 ． 子 以 我 言 不 信 ． 吾 為 子 先 行 ． 子 隨 我 後 ． 觀 百 獸 之 見 我 不 走 乎 ． 虎 以 為 然 ． 故 遂 與 行 ． 獸 見 之 皆 走 ． 虎 不 知 獸 之 畏 己 而 走 ． 以 為 畏 狐 也 ． 御 覽 四 百 九 十 四

瞽 者 無 目 ． 而 耳 不 可 以 ● ． 察 視 也 ． 精 於 聽 也 ． 御 覽 七 百 四 十

聾 者 不 歌 ． 無 以 自 樂 ． 盲 者 不 觀 ． 無 以 接 物 ． 同 上

數 ． 十 百 千 萬 億 ． 億 萬 千 百 十 ． 皆 起 於 一 ． 推 之 億 ． 億 無 差 矣 ． 御 覽 七 百 五 十

千 人 曰 俊 ． 萬 人 曰 傑 ． 史 記 屈 原 傳 索 隱 又 詩 汾 沮 洳 疏 引 作 萬 人 為 英

以 智 力 求 者 ． 喻 如 奕 碁 ． 類 聚 七 十 四 奕 字 重 無 碁 字 進 退 取 與 ． 攻 劫 放 捨 ． 文 選 博 奕 論 注 放 作 殺 在 我 者 也 ． 御 覽 七 百 五 十 三

博 者 ． 盡 開 塞 之 宜 ． 得 周 通 之 路 ． 而 不 能 制 齒 之 大 小 ． 在 遇 者 也 ． 文 選 策 秀 才 文 注 藝 文 類 聚 七 十 四 御 覽 七 百 五 十 四

堯 為 天 子 ． 衣 不 重 帛 ． 食 不 兼 味 ． 土 階 三 尺 ． 茅 茨 不 翦 ． 藝 文 類 聚 八 十 二 御 覽 九 百 九 十 六

堯 德 化 布 於 四 海 ． 仁 惠 被 於 蒼 生 ． 文 選 勸 進 表 注

兩 智 不 能 相 使 ． 兩 貴 不 能 相 臨 ． 兩 辨 不 能 相 屈 ． 力 均 勢 敵 故 也 ． 意 林

專 用 聰 明 則 功 不 成 ． 專 用 晦 昧 則 事 必 悖 ． 一 明 一 晦 ． 眾 之 所 載 ． 同 上

四 方 上 下 曰 字 ． 後 漢 書 馮 衍 傳 注

將 戰 ． 有 司 讀 誥 誓 ． 三 令 五 申 之 ． 既 畢 ． 然 後 即 敵 ． 文 選 東 京 賦 注

鐘 鼓 之 聲 ． 怒 而 擊 之 則 武 ． 憂 而 擊 之 則 悲 ． 喜 而 擊 之 則 樂 ． 其 意 變 ． 其 聲 亦 變 ． 意 誠 感 之 ． 達 于 金 石 ． 而 況 于 人 乎 ． 書 鈔 百 八 
  
  
 