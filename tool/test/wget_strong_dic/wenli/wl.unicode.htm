_Gen1_1='元始、上帝创造天地、';
_Gen1_2='地乃虚旷混沌、渊际晦冥、上帝之神煦育乎水面、';
_Gen1_3='上帝曰、宜有光、即有光、';
_Gen1_4='上帝视光为善、遂判光暗、';
_Gen1_5='谓光为昼、谓暗为夜、有夕有朝、是乃一日、○';
_Gen1_6='上帝曰、水中宜有穹苍、使水判乎上下、';
_Gen1_7='遂作穹苍、以分穹苍上下之水、有如此也、';
_Gen1_8='上帝谓穹苍为天、有夕有朝、是乃二日、○';
_Gen1_9='上帝曰、天下诸水、宜汇一区、俾见大陆、有如此也、';
_Gen1_10='谓大陆为地、谓汇水为海、上帝视之为善、';
_Gen1_11='上帝曰、地宜生草、及结实之蔬、结果之树、果怀其核、各从其类、有如此也、';
_Gen1_12='地遂生草、及结实之蔬、结果之树、果怀其核、各从其类、上帝视之为善、';
_Gen1_13='有夕有朝、是乃三日、○';
_Gen1_14='上帝曰、穹苍宜有辉光、以分昼夜、以为兆象、以定四时年日、';
_Gen1_15='光丽于天、照临于地、有如此也、';
_Gen1_16='上帝造二巨光、大者司昼、小者司夜、亦造星辰、';
_Gen1_17='置之穹苍、照临于地、';
_Gen1_18='以司昼夜、以分明晦、上帝视之为善、';
_Gen1_19='有夕有朝、是乃四日、○';
_Gen1_20='上帝曰、水宜滋生生物、鸟飞地上、戾乎穹苍、';
_Gen1_21='遂造巨鱼、暨水中所滋生之动物、各从其类、又造羽族、各从其类、上帝视之为善、';
_Gen1_22='祝之曰、生育众多、鳞介充牣于海、禽鸟繁衍于地、';
_Gen1_23='有夕有朝、是乃五日、○';
_Gen1_24='上帝曰、地宜产生生物、各从其类、牲畜昆虫走兽、各从其类、有如此也、';
_Gen1_25='遂造走兽牲畜、地上昆虫、皆各从其类、上帝视之为善、';
_Gen1_26='上帝曰、宜造人、其形其象肖我侪、以治海鱼飞鸟牲畜、及动于地上之昆虫、并治全地、';
_Gen1_27='遂造人、维肖乎己、象上帝形、造男亦造女、';
_Gen1_28='上帝祝之曰、生育众多、遍满于地、而治理之、以统辖海鱼飞鸟、与地上动物、';
_Gen1_29='又曰、遍地结实之菜蔬、怀核之树果、我予汝以为食、';
_Gen1_30='至地上走兽、空中飞鸟、暨动于地上之生物、我赐之青草以为食、有如此也、';
_Gen1_31='上帝视凡所造者尽善、有夕有朝、是乃六日、';
_Gen2_1='天地万物既成、';
_Gen2_2='七日上帝造物工竣、乃憩息、';
_Gen2_3='盖是日上帝毕其工而安息、遂锡嘏此日、别之为圣、○';
_Gen2_4='耶和华上帝创造天地之日、其略如左、';
_Gen2_5='尔时野无草木、田间蔬菜未生、盖耶和华上帝未降雨于地、亦无人耕之、';
_Gen2_6='惟雾由地上腾、普润土壤、';
_Gen2_7='耶和华上帝抟土为人、嘘生气于其鼻、乃成生灵、';
_Gen2_8='耶和华上帝植囿于东方之伊甸、置所造之人于其间、';
_Gen2_9='耶和华上帝使地生诸树、观可娱目、食可适口、当囿之中、有生命之树、及别善恶之树、';
_Gen2_10='有河流自伊甸、灌溉其囿、中分四支 、';
_Gen2_11='一曰比逊、潆洄于哈腓拉、其地产金、';
_Gen2_12='厥金精良、亦产珍珠碧玉、';
_Gen2_13='二曰基训、环流于古实、';
_Gen2_14='三曰希底结、流于亚述东、四曰伯拉、';
_Gen2_15='耶和华上帝挈其人置伊甸囿、使之治理监守、';
_Gen2_16='命之曰、囿中树果、任意可食、';
_Gen2_17='惟别善恶之树、其果不可食、食之日必死、○';
_Gen2_18='耶和华上帝曰、人独处非善、我将作一相助者以配之、';
_Gen2_19='耶和华上帝以土造野间走兽、空中飞鸟、携至其人前、视其称以何名、其所以称各生物者、即其物之名也、';
_Gen2_20='其人于牲畜飞鸟走兽、各命以名、惟己无相助者配之、';
_Gen2_21='耶和华上帝乃令其人酣睡、取其胁骨之一、弥缝其肉、';
_Gen2_22='以所取之胁骨造女、携至其前、';
_Gen2_23='其人曰、是乃我骨中之骨、肉中之肉、可称为女、因自男出也、';
_Gen2_24='是以人将离父母、胶漆其妻、成为一体、';
_Gen2_25='夫妇并裸、亦无愧焉、';
_Gen3_1='耶和华上帝所造之百兽、惟蛇最狡、蛇谓妇曰、囿中诸树、上帝岂语汝勿食乎、';
_Gen3_2='妇曰、囿树之实、我侪可食、';
_Gen3_3='惟囿之中一树、上帝戒之、毋食毋扪、恐致死亡、';
_Gen3_4='蛇曰、尔未必死、';
_Gen3_5='盖上帝知尔食之日、尔目必明、将如上帝、能辨善恶、';
_Gen3_6='妇视其树、食可适口、观可娱目、且可爱慕、益人智慧、遂取果食之、并以遗夫、夫亦食之、';
_Gen3_7='二人之目即明、自知裸体、遂编无花果叶为裳、';
_Gen3_8='晚凉时、耶和华上帝游于囿、其人与妇闻其声、匿囿树间以避之、';
_Gen3_9='耶和华上帝呼其人曰、汝何在、';
_Gen3_10='曰、我闻尔声于囿、以我裸故、畏而自匿、';
_Gen3_11='曰、孰语尔裸乎、我戒尔勿食之树果、尔食之乎、';
_Gen3_12='曰、尔所赐偕我之妇、以树果予我、而我食之、';
_Gen3_13='耶和华上帝谓妇曰、尔何为耶、妇曰、蛇诱我、我遂食之、';
_Gen3_14='耶和华上帝谓蛇曰、尔既为此、较之六畜百兽、必更见诅、且以腹行、毕生食尘、';
_Gen3_15='我以仇隙置尔与妇之间、爰及苗裔、彼将伤尔首、尔将伤其踵、';
_Gen3_16='谓妇曰、我必增尔怀妊之苦、产育劬劳、尔必恋夫、夫必辖尔、';
_Gen3_17='谓亚当曰、尔既听妇言、食我所禁之果、土必缘尔见诅、尔毕生勤劳、食其所产、';
_Gen3_18='土将为尔丛生荆棘蒺藜、汝所食者、田间之蔬、';
_Gen3_19='必汗流浃面、始可得食、迨尔归土、盖尔由土出、汝本为土、终则归之、';
_Gen3_20='其人名妇曰夏娃、即生之义以其为群生之母也、';
_Gen3_21='耶和华上帝为亚当及妇、作皮衣衣之、○';
_Gen3_22='耶和华上帝曰、斯人能别善恶、仿佛我侪、恐其举手、亦取生命树果、食之而永生、';
_Gen3_23='遂遣其人出伊甸囿、以耕所自出之土、';
_Gen3_24='既逐之出、又于伊甸囿东、置基路伯、与旋转之焰剑、以防守生命树之途、';
_Gen4_1='亚当与妇夏娃同室、怀妊生该隐、曰、耶和华使我得男、';
_Gen4_2='又生其弟亚伯、亚伯为牧、该隐为农、';
_Gen4_3='厥后、该隐以土所产奉耶和华、';
_Gen4_4='亚伯亦奉以首生之羊与脂、耶和华眷顾亚伯、与其祭品、';
_Gen4_5='而不眷顾该隐、与其祭品、该隐盛怒变色、';
_Gen4_6='耶和华曰、尔怒奚为、变色曷故、';
_Gen4_7='苟尔行善、岂不欢颜、苟行不善、孽伏于门、彼必恋尔、尔其制之、';
_Gen4_8='该隐以告弟亚伯、在于田间、攻而杀之、○';
_Gen4_9='耶和华谓该隐曰、尔弟亚伯安在、曰、不知、我岂防守我弟者乎、';
_Gen4_10='曰、尔何为耶、汝弟之血有声、自地吁我、';
_Gen4_11='今地启口、由于尔手、以受汝弟之血、尔必由地见诅、';
_Gen4_12='汝耕田、地不复效力、尔必流离于地、';
_Gen4_13='该隐谓耶和华曰、我刑之重、实所不堪、';
_Gen4_14='尔今逐我、俾离斯土、不复觌尔面、流离于地、遇我者必杀我、';
_Gen4_15='耶和华曰、凡杀该隐者、受罚七倍、乃赐以表记、免遇之者击之、○';
_Gen4_16='该隐离耶和华前、往伊甸东挪得地居焉、';
_Gen4_17='该隐与妻同室、怀妊生以诺、建城、即以其子之名、称为以诺、';
_Gen4_18='以诺生以拿、以拿生米户雅利、米户雅利生玛土撒利、玛土撒利生拉麦、';
_Gen4_19='拉麦娶妻二、一名亚大、一名洗拉、';
_Gen4_20='亚大生雅八、为居幕牧畜者祖、';
_Gen4_21='其弟犹八、为鼓琴品箫者祖、';
_Gen4_22='洗拉生土八该隐、乃造铜铁诸利器者祖、其妹名拿玛、';
_Gen4_23='拉麦谓妻曰、亚大洗拉欤、其闻我声、拉麦之妇欤、其听我言、人害我、我杀之、少者伤我、我戮之、';
_Gen4_24='若杀该隐、受罚七倍、若杀拉麦、必受罚七十七倍、○';
_Gen4_25='亚当复与妻同室、生子命名塞特、曰、上帝为我立一子、以代亚伯、因其为该隐所杀也、';
_Gen4_26='塞特亦生子、命名以挪士、是时人始吁耶和华之名、';
_Gen5_1='亚当之裔、其谱如左、上帝造人、乃肖其象、';
_Gen5_2='造男造女、当造之日、锡之以嘏、称之曰人、';
_Gen5_3='亚当百有三十岁生子、克肖乎己、命名塞特、';
_Gen5_4='后历八百年、犹生子女、';
_Gen5_5='享寿九百三十岁而终、○';
_Gen5_6='塞特百有五岁、生以挪士、';
_Gen5_7='后历八百有七年、犹生子女、';
_Gen5_8='享寿九百十有二岁而终、○';
_Gen5_9='以挪士九十岁生该南、';
_Gen5_10='后历八百十五年、犹生子女、';
_Gen5_11='享寿九百有五岁而终、○';
_Gen5_12='该南七十岁生玛勒列、';
_Gen5_13='后历八百四十年、犹生子女、';
_Gen5_14='享寿九百有十岁而终、○';
_Gen5_15='玛勒列六十五岁生雅列、';
_Gen5_16='后历八百三十年、犹生子女、';
_Gen5_17='享寿八百九十五岁而终、○';
_Gen5_18='雅列百六十二岁生以诺、';
_Gen5_19='后历八百年、犹生子女、';
_Gen5_20='享寿九百六十二岁而终、○';
_Gen5_21='以诺六十五岁生玛土撒拉、';
_Gen5_22='后与上帝偕行、历三百年、犹生子女、';
_Gen5_23='享寿三百六十五岁、';
_Gen5_24='以诺与上帝偕行、上帝接之、遂不在焉、○';
_Gen5_25='玛土撒拉百八十七岁生拉麦、';
_Gen5_26='后历七百八十二年、犹生子女、';
_Gen5_27='享寿九百六十九岁而终、○';
_Gen5_28='拉麦百八十二岁生子、';
_Gen5_29='命名挪亚、曰、耶和华诅地、使我操作劳苦、此子必慰藉我、';
_Gen5_30='后拉麦历五百九十五年、犹生子女、';
_Gen5_31='享寿七百七十七岁而终、○';
_Gen5_32='挪亚五百岁、生闪含雅弗、';
_Gen6_1='人民繁衍于地、乃生女子、';
_Gen6_2='上帝子见其艳丽、随意遴选、娶以为室、';
_Gen6_3='耶和华曰、人既属乎形躯、我神必不恒居其中、然其时日、尚可延至一百二十年、';
_Gen6_4='时、有伟人在世、厥后、上帝子与世人之女同室、生子为上古英武有名之人、○';
_Gen6_5='耶和华鉴观世人、罪恶贯盈、心所图维、恒为邪慝、';
_Gen6_6='乃悔造人于地、心焉忧之、';
_Gen6_7='耶和华曰、将以我所造之人、以及牲畜昆虫飞鸟、翦灭于地、盖我造之而悔矣、';
_Gen6_8='惟挪亚沾恩于耶和华前、○';
_Gen6_9='挪亚世纪、其略如左、彼乃义人、于当世为完人、与上帝偕行、';
_Gen6_10='所生三子、闪、含、雅弗、';
_Gen6_11='举世败坏于上帝前、强暴充塞、';
_Gen6_12='上帝见世败坏、凡有血气者、行为邪僻、○';
_Gen6_13='上帝谕挪亚曰、凡有血气者、厥期已尽、盖其强暴遍满于地、我将并地而灭之、';
_Gen6_14='尔以柏木造方舟、中分为舱、内外涂以沥青、';
_Gen6_15='其式长三百肘、广五十肘、高三十肘、';
_Gen6_16='舟上作牖、高一肘、旁置一门、必作三层、分上中下焉、';
_Gen6_17='我必使洪水泛滥于地、以灭天下有血气之生物、凡在地者、沦胥以亡、';
_Gen6_18='惟我与尔约、尔与妻子及媳、悉入于舟、';
_Gen6_19='将诸生物族类、牝牡各一、挈之入舟、同保厥生、';
_Gen6_20='禽鸟牲畜昆虫、皆各从其类、须以偶至、以全其生、';
_Gen6_21='蓄诸食品、备尔与物所食、';
_Gen6_22='挪亚悉遵上帝命而行、';
_Gen7_1='耶和华谕挪亚曰、尔与眷属、可入方舟、盖于斯世、我视尔为义也、';
_Gen7_2='取畜之洁者、牝牡各七、不洁者、牝牡二、';
_Gen7_3='飞鸟亦取雌雄各七、以存其种、生于全地、';
_Gen7_4='盖越七日、我将降雨于地、四十昼夜、以歼所造之生物、';
_Gen7_5='挪亚悉遵耶和华命而行、○';
_Gen7_6='洪水淹地时、挪亚六百岁、';
_Gen7_7='与其妻子及媳、俱入方舟以避之、';
_Gen7_8='畜之洁与不洁者、禽鸟及昆虫、';
_Gen7_9='牝牡为偶、随挪亚入舟、循上帝所命、';
_Gen7_10='七日后、洪水泛滥于地、';
_Gen7_11='适挪亚六百岁、二月十七日、巨渊辟其泉、穹苍启其牖、';
_Gen7_12='雨降于地、四十昼夜、○';
_Gen7_13='是日挪亚与其妻、及三子、闪、含、雅弗、暨三子之妇、悉入方舟、';
_Gen7_14='百兽六畜、昆虫禽鸟诸族、皆各从其类、';
_Gen7_15='凡有血气之生物、各以匹偶、就挪亚入舟、';
_Gen7_16='凡入舟有血气之物、有牝有牡、循上帝所命、耶和华闭之舟中、';
_Gen7_17='洪水泛滥四旬、水势汹涌、舟浮于地、';
_Gen7_18='水愈涨溢、舟溯洄于水面、';
_Gen7_19='水势横流已甚、天下崇山、俱为湮没、';
_Gen7_20='水高于山、十有五肘、岑岩悉没、';
_Gen7_21='地上众生、飞鸟、六畜、百兽、昆虫、以及人类、尽皆灭亡、';
_Gen7_22='凡在陆地、有鼻可通呼吸者、咸就沦丧、';
_Gen7_23='地上众生、人及牲畜、昆虫、禽鸟、悉灭于地、独挪亚与在舟者得存、';
_Gen7_24='水溢于地、凡一百五十日、';
_Gen8_1='上帝眷念挪亚、暨同舟之百兽六畜、令风吹地、水势渐杀、';
_Gen8_2='渊之泉、天之隙、俱已闭塞、霪雨既止、';
_Gen8_3='水由地渐退、历百有五十日而始消、';
_Gen8_4='七月十七日、舟停于亚拉腊山、';
_Gen8_5='水势渐消、迨十月朔、山巅始见、○';
_Gen8_6='越四旬、挪亚启舟之牖、';
_Gen8_7='放一鸦出、鸦飞翔还往、以待水涸、';
_Gen8_8='又放一鸽出、欲视水退与否、';
_Gen8_9='鸽无止足处、仍返于舟、挪亚以手接入、盖水尚弥漫地面也、';
_Gen8_10='又待七日、复放鸽出、';
_Gen8_11='薄暮鸽归、口衔橄榄新叶、挪亚则知水退矣、';
_Gen8_12='更待七日、放其鸽、不复返、';
_Gen8_13='适挪亚六百有一岁、正月朔、地上之水尽涸、挪亚遂撤舟盖、见土壤已干、';
_Gen8_14='二月二十七日、地已燥、○';
_Gen8_15='上帝谕挪亚曰、';
_Gen8_16='尔与妻子及媳、可出方舟、';
_Gen8_17='凡偕尔之生物、即禽鸟、牲畜、昆虫、皆挈之出、使孳生产育、繁衍于地、';
_Gen8_18='挪亚乃与妻子及媳俱出、';
_Gen8_19='百兽、昆虫、禽鸟、地上诸动物、各从其类、咸出方舟、○';
_Gen8_20='挪亚为耶和华筑坛、取各类禽畜之洁者、献燔祭于其上、';
_Gen8_21='耶和华闻其馨香、意谓人自幼时、衷怀邪慝、嗣后我不缘之诅地、不复殄灭生物、如前所为、';
_Gen8_22='地存之时、稼穑寒暑、冬夏昼夜、永不间绝、';
_Gen9_1='上帝锡嘏挪亚、及其子曰、生育众多、遍满于地、';
_Gen9_2='地上走兽、空中飞鸟、于尔是畏是惧、以及各类昆虫、海中诸鱼、悉付尔手、';
_Gen9_3='凡有生之动物、皆为尔食、悉以赐尔、如菜蔬然、';
_Gen9_4='惟肉有血、即其生命、毋食、';
_Gen9_5='有流尔血、害尔命者、或兽或人、我必讨之、凡害人命者、我必讨之、';
_Gen9_6='凡流人血者、人必流其血、盖上帝造人、乃肖己象也、';
_Gen9_7='尔其生育众多、昌炽繁衍于地、○';
_Gen9_8='上帝谕挪亚与其子曰、';
_Gen9_9='我与尔约、及尔后裔、';
_Gen9_10='并偕尔之生物、即飞鸟、六畜、走兽、凡出自方舟、在于陆地者、';
_Gen9_11='我与尔约、不复以洪水灭众生、不复以洪水湮地、';
_Gen9_12='上帝曰、我与尔暨偕尔之生物、立约有征、以至永世、';
_Gen9_13='置虹云中、为我与世立约之征、';
_Gen9_14='云覆地时、虹见云中、';
_Gen9_15='我则念我与尔众、及凡有血气之生物、所立之约、不复以洪水灭众生、';
_Gen9_16='虹在云中、我则观之、以记上帝与地上凡有血气之生物、所立之永约、';
_Gen9_17='上帝谕挪亚曰、我与地上众生所立之约、此为其征、○';
_Gen9_18='挪亚子出方舟者、即闪、含、雅弗、含生迦南、';
_Gen9_19='由挪亚三子、人民遍满于地、○';
_Gen9_20='挪亚为农、植葡萄园、';
_Gen9_21='饮酒而醉、裸体幕中、';
_Gen9_22='迦南父含、见父裸体、出告昆弟、';
_Gen9_23='闪与雅弗、荷衣于肩、却行而前、以蔽父体、背面不见父裸、';
_Gen9_24='挪亚醉醒、方知仲子所为、';
_Gen9_25='曰、迦南可诅、必于昆弟为奴之隶、';
_Gen9_26='又曰、闪之上帝耶和华、宜颂美焉、迦南为闪之仆、';
_Gen9_27='愿上帝昌大雅弗、使居闪幕、迦南亦为其仆、○';
_Gen9_28='洪水后、挪亚尚历三百五十年、';
_Gen9_29='享寿九百五十岁而终、';
_Gen10_1='挪亚子闪、含、雅弗、洪水后生子、其裔如左、';
_Gen10_2='雅弗之子、歌篾、玛各、玛代、雅完、土巴、米设、提拉、';
_Gen10_3='歌篾之子、亚实基拿、利法、陀迦玛、';
_Gen10_4='雅完之子、以利沙、他施、基提、多单、';
_Gen10_5='此数人散处州岛、各为方言、族姓、邦国、○';
_Gen10_6='含之子、古实、麦西、弗、迦南、';
_Gen10_7='古实之子、西巴、哈腓拉、撒弗他、拉玛、撒弗提迦、拉玛之子、示巴、底但、';
_Gen10_8='古实之裔甯录、在世始为英武、';
_Gen10_9='在耶和华前、为猎夫之雄、故语云、斯人为猎夫之雄、如甯录在耶和华前也、';
_Gen10_10='其国肇于巴别、以力、亚甲、甲尼、俱在示拿地、';
_Gen10_11='由彼往亚述、建尼尼微、利河伯、迦拉、';
_Gen10_12='及尼尼微迦拉间之大邑利鲜、';
_Gen10_13='麦西生路低族、亚拿米族、利哈比族、拿弗土希族、';
_Gen10_14='帕斯鲁细族、迦斯路希族、迦斐托族、非利士族由迦斯路希而出、○';
_Gen10_15='迦南生冢子西顿、与赫、';
_Gen10_16='及耶布斯族、亚摩利族、革迦撒族、';
_Gen10_17='希未族、亚基族、西尼族、';
_Gen10_18='亚瓦底族、洗玛利族、哈马族、此后迦南族姓曼衍、';
_Gen10_19='迦南之境、自西顿、越基拉耳、至迦萨、又越所多玛、蛾摩拉、押玛、洗扁、至拉沙、';
_Gen10_20='此乃含之子孙、各依其族姓、方言、疆域、邦国、○';
_Gen10_21='雅弗兄闪亦生子、闪为希伯全族之祖、';
_Gen10_22='其子乃以拦、亚述、亚法撒、路德、亚兰、';
_Gen10_23='亚兰之子、乃乌斯、户勒、基帖、玛施、';
_Gen10_24='亚法撒生沙拉、沙拉生希伯、';
_Gen10_25='希伯二子、一名法勒、因是时世人分析也、法勒之弟名约坍、';
_Gen10_26='约坍生亚摩答、沙列、哈萨玛非、耶拉、';
_Gen10_27='哈多兰、乌萨、德拉、';
_Gen10_28='俄巴路、亚比玛利、示巴、';
_Gen10_29='阿斐、哈腓拉、约巴、此皆约坍之子、';
_Gen10_30='其所居之域、自米沙以迄东山西发、';
_Gen10_31='此乃闪之子孙、各依其族姓、方言、疆域、邦国、○';
_Gen10_32='以上所载、皆挪亚子孙之宗族、依其世系邦国、洪水后分析于地、';
_Gen11_1='维时、天下音一语同、';
_Gen11_2='东徙、遇平原于示拿、遂居焉、';
_Gen11_3='彼此互议曰、我其作砖、爇以成之、于是以砖代石、石漆代泥、';
_Gen11_4='又曰、我其筑城与台、台顶及天、以扬我名、庶免散于四方、';
_Gen11_5='耶和华临格、欲观世人所筑之城与台、';
_Gen11_6='曰、斯民为一、言语亦同、今兴是役、后之所谋、末由遏止、';
_Gen11_7='我侪临格、淆其言语、使彼此不通、';
_Gen11_8='于是耶和华散之四方、遂罢筑城之役、';
_Gen11_9='其城名曰巴别、因耶和华在彼淆亿兆之言语、散之四方故也、○';
_Gen11_10='闪之裔如左、洪水后二年、闪百岁、生亚法撒、';
_Gen11_11='后历五百年、犹生子女、';
_Gen11_12='亚法撒三十五岁生沙拉、';
_Gen11_13='后历四百有三年、犹生子女、';
_Gen11_14='沙拉三十岁生希伯、';
_Gen11_15='后历四百有三年、犹生子女、';
_Gen11_16='希伯三十四岁生法勒、';
_Gen11_17='后历四百三十年、犹生子女、';
_Gen11_18='法勒三十岁生拉吴、';
_Gen11_19='后历二百有九年、犹生子女、';
_Gen11_20='拉吴三十二岁生西鹿、';
_Gen11_21='后历二百有七年、犹生子女、';
_Gen11_22='西鹿三十岁生拿鹤、';
_Gen11_23='后历二百年、犹生子女、';
_Gen11_24='拿鹤二十九岁生他拉、';
_Gen11_25='后历一百十九年、犹生子女、';
_Gen11_26='他拉七十岁生亚伯兰、拿鹤、哈兰、○';
_Gen11_27='他拉之裔如左、他拉生亚伯兰、拿鹤、哈兰、哈兰生罗得、';
_Gen11_28='哈兰先其父死于故土、迦勒底之吾珥、';
_Gen11_29='亚伯兰拿鹤皆娶室、亚伯兰妻名撒莱、拿鹤妻名密迦、密迦暨亦迦、俱哈兰之女、';
_Gen11_30='撒莱不妊、无子、';
_Gen11_31='他拉挈子亚伯兰、及孙、即哈兰子罗得、并子妇撒莱、即亚伯兰妻、咸出迦勒底之吾珥、欲往迦南、至于哈兰居焉、';
_Gen11_32='他拉享寿二百有五岁、终于哈兰、';
_Gen12_1='耶和华谕亚伯兰曰、尔其出故土、离戚族、远父家、往我所示之地、';
_Gen12_2='我将使尔成为大邦、锡嘏于尔、丕显尔名、尔为福源、';
_Gen12_3='祝尔者吾亦祝之、诅尔者吾亦诅之、天下万族、将缘尔获福焉、';
_Gen12_4='亚伯兰循耶和华命而往、罗得偕行、其离哈兰时、年七十有五、';
_Gen12_5='挈妻撒莱、与侄罗得、暨在哈兰所积之货财、所得之婢仆、咸往迦南、卒至其地、';
_Gen12_6='经行至示剑摩利之橡、当时迦南族处其地、';
_Gen12_7='耶和华显见于亚伯兰曰、我将以斯土赐尔苗裔、亚伯兰为显见之耶和华、筑坛于彼、';
_Gen12_8='由此迁往伯特利东之山、以张其幕、西有伯特利、东有艾、又为耶和华筑坛于彼、而吁其名、';
_Gen12_9='后渐南徙、○';
_Gen12_10='其地适饥且甚、亚伯兰乃旅于埃及、';
_Gen12_11='将入境、语妻撒莱曰、尔有殊色、我知之矣、';
_Gen12_12='埃及人见尔、必云此其妻也、将杀我而存尔、';
_Gen12_13='请尔谓为我妹、俾我获安、缘尔得全吾生、';
_Gen12_14='亚伯兰至埃及、埃及人见其妇艳丽、';
_Gen12_15='法老之臣观之、誉于法老前、遂纳之入宫、';
_Gen12_16='法老缘妇故、厚遇亚伯兰、遂有牛羊、牝牡之驴、骆驼、以及婢仆、';
_Gen12_17='耶和华以亚伯兰妻撒莱故、降巨灾于法老、暨其家室、';
_Gen12_18='法老召亚伯兰曰、尔曷待我如是、彼乃尔妻、胡不告我、';
_Gen12_19='何以称之为妹、致我妻之、尔妻在此、可挈之去、';
_Gen12_20='于是命人送亚伯兰与其妻、及凡所有而去、';
_Gen13_1='亚伯兰挈妻与罗得、及凡所有、出埃及而南往、';
_Gen13_2='富有金银牲畜、';
_Gen13_3='自南而行、历程至伯特利、昔张幕之所、在伯特利与艾之间、';
_Gen13_4='即前筑坛之处、于彼吁耶和华名、';
_Gen13_5='偕行之罗得、亦有牛羊帷幕、';
_Gen13_6='二人之业浩繁、其地莫能容、弗获同处、';
_Gen13_7='时、迦南与比利洗二族、犹居斯土、亚伯兰之牧者、与罗得之牧者争、';
_Gen13_8='亚伯兰谓罗得曰、尔我乃骨肉之亲、不可相争、尔牧我牧、何竞之有、';
_Gen13_9='地非具在尔前乎、尔其与我区别、尔左则我右、尔右则我左、';
_Gen13_10='时、所多玛蛾摩拉、未为耶和华所灭、自约但平原、至于琐珥、土皆润泽、如耶和华囿、与埃及地等、';
_Gen13_11='罗得举目观之、遂择约但平原而东徙、二人相别、';
_Gen13_12='亚伯兰居迦南地、罗得寓平原之邑、迁徙其幕、至所多玛、';
_Gen13_13='所多玛人作恶、重获罪于耶和华、○';
_Gen13_14='罗得别后、耶和华谕亚伯兰曰、尔其由此举目、以观东西南北、';
_Gen13_15='凡所见之地、我必赐尔、及尔苗裔、永世弗替、';
_Gen13_16='使尔苗裔如尘埃然、有能核尘埃之数者、则尔苗裔、亦可计矣、';
_Gen13_17='尔起遍历斯土、纵横而行、我必以之赐尔、';
_Gen13_18='亚伯兰遂迁幕、至希伯仑、近幔利之橡而居、为耶和华筑坛焉、';
_Gen14_1='维时、示拿王暗拉非、以拉撒王亚略、以拦王基大老玛、戈印王提达、';
_Gen14_2='与所多玛王比拉、蛾摩拉王比沙、押玛王示纳、洗扁王善以别、及比拉即琐珥王战、';
_Gen14_3='五王咸会于西订谷、即今之盐海、';
_Gen14_4='此五王事基大老玛、历十有二年、至十三年而叛、';
_Gen14_5='十四年、基大老玛与同盟诸王来、击利乏音族于亚特律加甯、苏西族于哈麦、以米族于沙微基列亭、';
_Gen14_6='又击何利族于西珥山、至邻于旷野之伊勒巴兰、';
_Gen14_7='四王归至安密巴、即加低斯、击亚玛力之全境、及居哈洗逊他玛之亚摩利族、';
_Gen14_8='所多玛王、蛾摩拉王、押玛王、洗扁王、比拉即琐珥王、皆出、陈于西订谷、';
_Gen14_9='以敌以拦王基大老玛、戈印王提达、示拿王暗拉非、以拉撒王亚略、四王与五王战、';
_Gen14_10='西订谷多石漆坑、所多玛王与蛾摩拉王奔而陷其中、余遁于山、';
_Gen14_11='四王夺所多玛蛾摩拉之辎重粮食而去、';
_Gen14_12='亚伯兰侄罗得居所多玛、人与物皆被虏、○';
_Gen14_13='有逃遁者、以告希伯来人亚伯兰、时、亚伯兰居近亚摩利人幔利之橡、幔利乃以实各亚乃之兄弟、此三人曾与亚伯兰结盟、';
_Gen14_14='亚伯兰闻侄被虏、遂率习练之丁壮、素育于家者、三百一十八人、追敌至但、';
_Gen14_15='乘夜分队进攻、追至大马色北之何把、';
_Gen14_16='夺回所虏之物、暨侄罗得、与其所有、爰及人民妇女、○';
_Gen14_17='亚伯兰既戮基大老玛与同盟诸王而归、所多玛王出、至沙微谷、即今之王谷以迎之、';
_Gen14_18='撒冷王麦基洗德、为至高上帝之祭司、携饼与酒而出、';
_Gen14_19='祝之曰、愿天地之主宰、至高之上帝、锡嘏于亚伯兰、';
_Gen14_20='至高上帝、以敌付于尔手、宜颂美焉、亚伯兰以其所获者、什一奉之、';
_Gen14_21='所多玛王谓亚伯兰曰、以人归我、物任尔取、';
_Gen14_22='亚伯兰曰、我已举手、指至高之上帝、天地之主宰耶和华而誓、';
_Gen14_23='凡属尔者、一丝缕、一履带、吾弗取焉、免尔云、我使亚伯兰致富、';
_Gen14_24='惟少者所食、暨同行之亚乃、以实各、幔利、所应得者、可任其取之、';
_Gen15_1='嗣后耶和华于异象中、谕亚伯兰曰、亚伯兰欤、毋惧、我为尔盾、大赉于尔、';
_Gen15_2='亚伯兰曰、主耶和华欤、何以赐我、盖我无子、承我业者、大马色人以利以谢也、';
_Gen15_3='又曰、尔未赐我子、育于我家者、将为我嗣、';
_Gen15_4='耶和华谕之曰、此非尔嗣、必自尔出者、乃为尔嗣、';
_Gen15_5='遂携之出、曰、仰观于天、众星可核数乎、又曰、汝苗裔必如是、';
_Gen15_6='亚伯兰信耶和华、耶和华以此为其义、';
_Gen15_7='又曰、我乃耶和华、昔挈尔出迦勒底之吾珥、将以此地、赐尔承之、';
_Gen15_8='曰、主耶和华欤、我承此地、何以知之、';
_Gen15_9='曰、为我取三岁之牝牛、牝山羊、牡绵羊、及鸤鸠雏鸽各一、';
_Gen15_10='遂取而中剖之、置之两旁、使各相对、惟鸟不剖、';
_Gen15_11='有鸷鸟下、集于牲牷、亚伯兰驱之、';
_Gen15_12='日将入、亚伯兰酣睡、幽暗临之、使之恐惧、';
_Gen15_13='耶和华谕之曰、尔当实知、汝裔必旅于异邦、服役良苦、历四百年、';
_Gen15_14='其所服事之邦、我必鞫之、厥后汝裔、得其重赀以出、';
_Gen15_15='尔必安然归祖、考终而葬、';
_Gen15_16='越至四世、尔之苗裔、必归斯土、盖亚摩利族之罪、尚未贯盈、';
_Gen15_17='日入而昏、有出烟之炉、与已燃之炬、由牲牷中而过、';
_Gen15_18='当日耶和华与亚伯兰约、曰、我以斯土、赐尔苗裔、自埃及河、至伯拉大河、';
_Gen15_19='即基尼、基尼洗、甲摩尼、';
_Gen15_20='赫、比利洗、利乏音、';
_Gen15_21='亚摩利、迦南、革迦撒、耶布斯诸族之地、';
_Gen16_1='亚伯兰妻撒莱不育、有埃及婢名夏甲、';
_Gen16_2='撒莱谓亚伯兰曰、耶和华禁我生育、请尔与我婢同室、我或可因之得子、亚伯兰从其言、';
_Gen16_3='其妻撒莱、纳埃及婢夏甲于夫亚伯兰、时、亚伯兰居迦南、已历十年、';
_Gen16_4='遂与夏甲同室、夏甲怀孕、自觉有妊、藐视主母、';
_Gen16_5='撒莱谓亚伯兰曰、我冤在尔、以婢置于尔怀、彼觉有妊、乃藐视我、愿耶和华于尔我间判之、';
_Gen16_6='亚伯兰曰、婢为尔所治、可任意以待、于是撒莱虐遇之、夏甲逃避焉、';
_Gen16_7='耶和华之使者见之于野、在书珥路之泉旁、';
_Gen16_8='曰、撒莱婢夏甲、适从何来、兹欲何往、曰、逃避主母撒莱、';
_Gen16_9='曰、宜归主母、服于其下、';
_Gen16_10='又曰、我必使尔苗裔繁衍、不可胜数、';
_Gen16_11='又曰、尔今怀妊、必生男子、可命名以实玛利、盖耶和华已闻尔苦也、';
_Gen16_12='彼于人中、将为野驴、击众而众亦击之、其所居之地、在同族之东、';
_Gen16_13='夏甲蒙耶和华谕、则称其名曰监人之上帝、盖曰、我岂于此、瞻仰夫监我者乎、';
_Gen16_14='故其泉名曰庇耳拉海莱、译即维生监我者之井即在加低斯巴列之间、';
_Gen16_15='夏甲生子、亚伯兰命名以实玛利、○';
_Gen16_16='夏甲生以实玛利时、亚伯兰年八十有六、';
_Gen17_1='亚伯兰年九十有九、耶和华显见、谕之曰、我乃全能之上帝、尔宜行于我前、而为完人、';
_Gen17_2='我与尔约、使尔苗裔、繁衍昌炽、';
_Gen17_3='亚伯兰遂俯伏焉、上帝与之言曰、';
_Gen17_4='我与尔约、尔必为多族之父、';
_Gen17_5='今而后、尔不复名亚伯兰、宜名亚伯拉罕、因我立尔为多族之父也、';
_Gen17_6='我将使尔蕃息、成为邦国、列王由尔而出、';
_Gen17_7='我必与尔及尔历世苗裔、立我永约、为尔及尔苗裔之上帝、';
_Gen17_8='尔今所旅之地、即迦南全境、我将赐尔、及尔苗裔、以为永业、我亦为其上帝、○';
_Gen17_9='上帝谕亚伯拉罕曰、尔与后裔、宜守我约、历世勿替、';
_Gen17_10='尔中男子、咸宜受割、即我赐尔及尔后裔、所必守之约、';
_Gen17_11='尔必受割、为我与尔立约之征、';
_Gen17_12='尔历世男子、或生于尔家、或购自异邦、非尔苗裔、既生八日、皆必受割、';
_Gen17_13='家所生者、金所购者、俱必受割、我约加于尔躬、以为永约、';
_Gen17_14='惟男子不受割者、是背我约、必绝之民中、○';
_Gen17_15='上帝谕亚伯拉罕曰、尔妻不复称撒莱、宜称撒拉、';
_Gen17_16='我必祝之、赐之生子、复锡以嘏、使为列国之母、列王由之而出、';
_Gen17_17='亚伯拉罕俯伏而哂、窃谓百岁之人、犹能生子乎、撒拉年九十、犹能生育乎、';
_Gen17_18='乃对上帝曰、惟愿以实玛利生存于尔前、';
_Gen17_19='上帝曰、否、尔妻撒拉必生子、可名以撒、我将与彼立约、为其后裔之永约、';
_Gen17_20='至以实玛利、我亦允尔、赐之以福、使之蕃息、其裔繁衍昌炽、必出十二牧伯、成为大族、';
_Gen17_21='惟我与以撒立约、即明年此时、撒拉所生者、';
_Gen17_22='上帝言竟、离亚伯拉罕而上升、○';
_Gen17_23='是日亚伯拉罕遵上帝命、将其子以实玛利、暨家所生、金所购之男子、咸与行割、';
_Gen17_24='亚伯拉罕受割时、年九十有九、';
_Gen17_25='其子以实玛利、十有三岁受割、';
_Gen17_26='父子二人、同日受割、';
_Gen17_27='凡其所属、或生于家、或购自异邦、均受割焉、';
_Gen18_1='一日亭午、亚伯拉罕坐于幕门、近幔利之橡、耶和华显见于彼、';
_Gen18_2='亚伯拉罕举目、见三人对之而立、乃自幕门趋迎、伏地、';
_Gen18_3='曰、若蒙主恩、愿勿离仆而去、';
_Gen18_4='容取勺水、以濯尔足、且憩树下、';
_Gen18_5='既至仆所、我将取饼少许、壮尔心力而后行、曰、可依汝言、';
_Gen18_6='亚伯拉罕亟入幕、语撒拉曰、速备细面三细亚、抟之作饼、';
_Gen18_7='又趋至牛群、择犊之肥美者付仆、仆急治之、';
_Gen18_8='亚伯拉罕遂以酥与乳、及所治之犊、胪陈其前、自侍树下、三人食之、';
_Gen18_9='其人曰、尔妻撒拉何在、曰、在幕、';
_Gen18_10='其中一人曰、明年届期、我必复至、尔妻撒拉将生子、撒拉在其后、于幕门闻此、';
_Gen18_11='亚伯拉罕与撒拉、皆寿高年迈、撒拉癸水已绝、';
_Gen18_12='窃哂曰、我老矣、吾主亦然、庸有喜乎、';
_Gen18_13='耶和华谕亚伯拉罕曰、撒拉何窃哂云、我已年老、讵生育乎、';
_Gen18_14='耶和华岂有难行之事哉、届期、我将复至、撒拉必生子、';
_Gen18_15='撒拉惧而不承、曰、我未尝哂也、曰、否、尔实哂、○';
_Gen18_16='三人乃起、观望所多玛、亚伯拉罕偕行以送之、';
_Gen18_17='耶和华曰、我之所为、岂隐于亚伯拉罕乎、';
_Gen18_18='盖彼必为强大之族、天下万民、因之获福、';
_Gen18_19='我简之、使命其子及眷属、守我之道、秉公行义、致耶和华所言、悉以予之、';
_Gen18_20='又曰、所多玛蛾摩拉罪孽深重、声闻于我、';
_Gen18_21='我必临格、监其动作、实如所闻、设若不然、我必知之、○';
_Gen18_22='二人往所多玛、亚伯拉罕尚立于耶和华前、';
_Gen18_23='进曰、善者恶者、尔岂并灭之乎、';
_Gen18_24='假令邑中有五十义人、亦必翦灭乎、不缘其五十义人、而悉赦宥乎、';
_Gen18_25='善恶并诛、臧否同待、此断非尔所为、鞫天下者、岂不行义乎、';
_Gen18_26='耶和华曰、所多玛邑、设有五十义人、我必缘此、赦其一方、';
_Gen18_27='亚伯拉罕曰、我虽为灰尘、敢告于主、';
_Gen18_28='假令五十义者缺其五、岂因缺五人、而灭此一邑乎、曰、设有四十五人、则亦弗灭、';
_Gen18_29='曰、设有四十人、则何如、曰、缘四十人、吾亦弗行是、';
_Gen18_30='曰、愿主毋怒、容我言之、假令三十人、则何如、曰、有三十人、亦弗行是、';
_Gen18_31='曰、敢告于主、假令二十人、则何如、曰、缘二十人、我亦不灭、';
_Gen18_32='曰、愿主毋怒、容我言之、惟此一次、假令十人、则何如、曰、缘十人、吾亦弗灭、';
_Gen18_33='耶和华言竟而往、亚伯拉罕乃归、';
_Gen19_1='日暮、二天使至所多玛、时、罗得坐于邑门、见之、遂起迎迓、伏地而拜、';
_Gen19_2='曰、吾主请返、以临仆舍、濯足而宿、夙兴以行、曰、否、我将竟夕于衢、';
_Gen19_3='罗得亟促之、乃旋踵、入其室、遂为之设筵、炊无酵饼、天使食之、';
_Gen19_4='未及寝、所多玛邑人、少长咸集、环其室、';
_Gen19_5='呼罗得曰、昏暮就汝之人何在、可出之、遂吾所欲、';
_Gen19_6='罗得出、闭门而就之、';
_Gen19_7='曰、请我兄弟、勿作斯恶、';
_Gen19_8='我有二女、尚未适人、容我出之、任尔所为、惟此二人、既临我舍、请毋扰之、';
_Gen19_9='众曰、退、又曰、斯人旅于斯土、乃欲为士师、今将害尔、较彼尤甚、遂迫罗得、径前欲破其门、';
_Gen19_10='天使手援罗得入、而闭其门、';
_Gen19_11='使众于门外、少长目眯、索门致倦、○';
_Gen19_12='二人谓罗得曰、于此、尔尚有所属乎、或子、或女、或婿、及邑中属尔者、俱携之出、';
_Gen19_13='我将灭此一方、因其罪恶甚大、声闻于耶和华、故遣我灭之、';
_Gen19_14='罗得出、告聘其女之婿曰、尔起出此、耶和华将灭是邑、其婿闻之、以为戏言、';
_Gen19_15='及旦、天使促罗得曰、起、挈若妻、暨在此二女、恐因斯邑之罪、共罹灭亡、';
_Gen19_16='罗得迟延、二人执其手、与妻及女、咸引之出、置于邑外、盖耶和华矜之也、';
_Gen19_17='既出、谓之曰、尔其遁逃、以全生命、毋返顾、毋止平原、宜避于山、免尔灭亡、';
_Gen19_18='罗得曰、主欤、勿尔、';
_Gen19_19='仆蒙尔恩、大施仁慈、以全我生、今我不能避于山、恐遭灾祸而殒、';
_Gen19_20='前有一邑、既小且近、容我遁彼、以全我生、此非蕞尔之区乎、';
_Gen19_21='曰、斯事我亦允尔、所言之邑、我不翦灭、';
_Gen19_22='汝其速遁于彼、盖尔未至、吾不能有所为、故其邑名曰琐珥、○';
_Gen19_23='罗得入琐珥时、日已出、';
_Gen19_24='耶和华自天雨火硫于所多玛、蛾摩拉、';
_Gen19_25='于是城邑、平壤、居民、及土所产、无不毁灭、';
_Gen19_26='罗得妻随行返顾、变为盐柱、';
_Gen19_27='亚伯拉罕夙兴、至昔立于耶和华前之处、';
_Gen19_28='瞻望所多玛蛾摩拉、与平原全境、见其烟焰上腾、如出于炉、○';
_Gen19_29='当上帝殄灭平原诸邑、倾覆罗得所居之邑时、眷念亚伯拉罕、拯罗得出于灾、○';
_Gen19_30='罗得惧居琐珥、挈二女去彼、而入于山、同处岩穴、';
_Gen19_31='长女谓季女曰、吾父已老、斯土又无人与我为偶、以循人道、';
_Gen19_32='莫若使父饮酒、而与偕寝、以存其后、';
_Gen19_33='是夜饮父以酒、长女与之寝、女之卧起、父不及知、';
_Gen19_34='翌日、长女谓季女曰、我昨与父偕寝、今夕仍饮以酒、尔可偕寝、以存其后、';
_Gen19_35='是夜亦饮父以酒、季女偕寝、女之卧起、父亦不知、';
_Gen19_36='如是、罗得二女由父怀妊、';
_Gen19_37='长女生子、命名摩押、为摩押族之祖、';
_Gen19_38='季女亦生子、命名便亚米、为亚扪族之祖、';
_Gen20_1='亚伯拉罕南徙、旅于加低斯书珥间之基拉耳、';
_Gen20_2='称其妻撒拉为妹、基拉耳王亚比米勒遣人取之、';
_Gen20_3='夜梦上帝临之曰、尔其死矣、盖所取之妇、乃他人之妻也、';
_Gen20_4='亚比米勒未近妇身、曰、主欤、为义之民、亦灭之乎、';
_Gen20_5='彼非对我称妇为妹、妇亦称之为兄乎、我之为此、心正手洁、';
_Gen20_6='上帝曰、我知尔为此、心本端正、故我阻尔、免玷妇身、干咎于我、';
_Gen20_7='今以妇归其夫、彼乃先知、将为尔祈、以全汝生、如不归之、宜知尔与眷聚、必皆死亡、○';
_Gen20_8='亚比米勒夙兴、召其诸仆、告以斯事、诸仆惧甚、';
_Gen20_9='亚比米勒召亚伯拉罕曰、尔于我侪、所为何耶、我何事获罪尔、乃陷我于重罪、爰及我国、尔之行于我者、实非所宜、';
_Gen20_10='又曰、尔何所见而行是、';
_Gen20_11='亚伯拉罕曰、我意此邦不畏上帝、必缘我妻而杀我、';
_Gen20_12='彼诚我妹、同父异母、我娶为室、';
_Gen20_13='昔上帝命我离父家、遨游于外、我谓妇曰、所适之邦、必称我为兄、是即待我以恩也、';
_Gen20_14='亚比米勒遂以牛羊仆婢赐之、并归其妻撒拉、';
_Gen20_15='曰、吾之土地、具在尔前、可任意居之、';
_Gen20_16='谓撒拉曰、我以千金赐尔兄、以蔽尔容于众前、则尔所行、无不义矣、';
_Gen20_17='亚伯拉罕祈于上帝、遂医亚比米勒、与妻及婢、使能生育、';
_Gen20_18='盖耶和华以撒拉故、曾使亚比米勒之眷聚不妊也、';
_Gen21_1='耶和华践其前言、眷顾撒拉、予以所许、';
_Gen21_2='亚伯拉罕暮年、撒拉怀妊、届上帝所言之期、诞生男子、';
_Gen21_3='亚伯拉罕以其所生之子、命名以撒、';
_Gen21_4='越至八日、遵上帝命、为之行割、';
_Gen21_5='当以撒生时、亚伯拉罕适百岁、';
_Gen21_6='撒拉曰、上帝使我笑、凡闻之者、将与我同笑、';
_Gen21_7='又曰、孰曾告亚伯拉罕曰、撒拉将哺子乎、而我于其暮年、为之生子矣、○';
_Gen21_8='子长而断乳、断乳之日、亚伯拉罕设盛馔、';
_Gen21_9='埃及婢夏甲、从亚伯拉罕所生之子戏谑之、撒拉见之、';
_Gen21_10='语亚伯拉罕曰、出此婢及其子、婢之子不得与我子以撒同嗣业、';
_Gen21_11='亚伯拉罕为子之故、深以为忧、';
_Gen21_12='上帝谕之曰、勿为孺子暨尔婢而忧、可听撒拉所言、盖出自以撒者、得称为尔裔、';
_Gen21_13='然婢之子、亦属尔裔、我必使之为国、';
_Gen21_14='亚伯拉罕夙兴、取饼、及革囊盛水、与夏甲、置之于肩、使携子去、遂往、至别是巴野、迷其途、';
_Gen21_15='囊水既罄、乃置子于小树下、';
_Gen21_16='相去一矢、曰、我不忍见子死亡、相对而坐、扬声号哭、';
_Gen21_17='上帝闻孺子声、其使自天呼夏甲曰、夏甲、何事耶、尔勿惧、孺子在彼、上帝已闻其声、';
_Gen21_18='起而扶之、我将使之成为大国、';
_Gen21_19='上帝明其目、即见水泉、遂往、以水充革囊、饮孺子、';
_Gen21_20='上帝佑其孺子、长而居野、长于弧矢、';
_Gen21_21='旅巴兰野、母为之娶埃及女为室、○';
_Gen21_22='维时、亚比米勒与其军长非各、谓亚伯拉罕曰、汝凡所为、上帝偕之、';
_Gen21_23='今汝在此、当指上帝而誓、毋欺我暨我子孙、依我所厚待尔者、待我及尔所旅之邦、';
_Gen21_24='亚伯拉罕曰、我誓之、';
_Gen21_25='先是、有井为亚比米勒仆强据、亚伯拉罕责之、';
_Gen21_26='亚比米勒曰、是谁所为、吾弗知也、尔未告我、今日我始闻之、';
_Gen21_27='亚伯拉罕以牛羊馈亚比米勒、互相结约、';
_Gen21_28='又以牝羔七、别置一处、';
_Gen21_29='亚比米勒曰、此七牝羔、别置一处、何也、';
_Gen21_30='曰、尔必由我受之、以为我凿此井之据、';
_Gen21_31='因二人相誓于彼、故名其地曰别是巴、';
_Gen21_32='彼既立约于别是巴、亚比米勒与其军长非各启行、归非利士地、';
_Gen21_33='亚伯拉罕植垂丝柳于别是巴、祷永生上帝耶和华之名、';
_Gen21_34='旅于非利士地、历有多日、';
_Gen22_1='厥后、上帝试亚伯拉罕、呼之曰、亚伯拉罕、曰、我在此、';
_Gen22_2='曰、携汝所爱独生之子以撒、往摩利亚地、在我所示之山、献为燔祭、';
_Gen22_3='亚伯拉罕夙兴、备驴、携二仆及子以撒、劈柴为燔、诣上帝所示之地、';
_Gen22_4='越至三日、举目遥瞻其处、';
_Gen22_5='谓仆曰、尔与驴姑待于此、我与孺子往彼、崇拜即返、';
_Gen22_6='遂以燔柴、付于其子以撒负之、己则持火及刃、与之偕行、';
_Gen22_7='以撒曰、父欤、曰、吾子、余在此、曰、火与柴则有之矣、而所燔之羔安在、';
_Gen22_8='曰、吾子、上帝将自备羔、以为燔祭、于是偕行、○';
_Gen22_9='至上帝所示之处、亚伯拉罕筑坛、胪列其柴、缚子以撒、置于其上、';
_Gen22_10='举手执刃、将宰其子、';
_Gen22_11='耶和华之使者自天呼曰、亚伯拉罕、亚伯拉罕、曰、我在此、';
_Gen22_12='曰、尔于孺子、勿着手、勿加伤、盖尔于我、不惜独生之子、我知尔寅畏上帝矣、';
_Gen22_13='亚伯拉罕举目以观、见有牡绵羊在后、角系林丛、遂往取之、献为燔祭、以代其子、';
_Gen22_14='称其地曰耶和华亦勒、迄今尚有人云、在耶和华山必预备也、';
_Gen22_15='耶和华之使者自天复呼亚伯拉罕、';
_Gen22_16='曰、耶和华云、尔既行是、不惜独生之子、我则指己而誓、';
_Gen22_17='必锡尔嘏、昌炽尔裔、如天上之星、如海滨之沙、尔裔必据诸敌之邑、';
_Gen22_18='缘尔遵我命、天下万民、将因尔裔而获福、';
_Gen22_19='亚伯拉罕返至仆所、起而偕行、至别是巴居焉、○';
_Gen22_20='自时厥后、或告亚伯拉罕曰、密迦从尔弟拿鹤亦生子、';
_Gen22_21='长子乌斯、及弟布斯、与亚兰父基母利、';
_Gen22_22='暨基薛、哈琐、必达、益拉、彼土利、';
_Gen22_23='此八人、皆密迦从亚伯拉罕弟拿鹤所生、彼土利生女利百加、';
_Gen22_24='拿鹤妾名流玛、生子提八、迦含、他辖、玛迦、';
_Gen23_1='撒拉享寿一百二十七岁、';
_Gen23_2='卒于迦南之基列亚巴、即希伯仑、亚伯拉罕来、为之哀哭、';
_Gen23_3='后起离尸、语赫人曰、';
_Gen23_4='我于尔中为宾旅、请以冢地与我、葬我死者、使之离我、';
_Gen23_5='赫人曰、';
_Gen23_6='吾主、请听、尔于我中、为上帝之牧伯、在我冢地间、择其佳域、以葬尔之死者、我中无人禁之、';
_Gen23_7='亚伯拉罕起、向土人赫族而鞠躬、';
_Gen23_8='曰、尔若有意容我得葬死者、使之离我、则请听我言、为我求琐辖子以弗仑、';
_Gen23_9='以其田隅之麦比拉穴、足其价值、售我为业、俾于尔中得有冢地、';
_Gen23_10='以弗仑、赫族也、时、坐于赫人中、于入邑门之赫人前、谓亚伯拉罕曰、';
_Gen23_11='主欤、勿尔、请听我言、我以田及田之穴、于我同族人前予尔、可葬汝之死者、';
_Gen23_12='亚伯拉罕遂向土人而鞠躬、';
_Gen23_13='当众前谓以弗仑曰、请听我言、我将以金购田、尔其受之、使我得葬死者、';
_Gen23_14='以弗仑曰、吾主、请听、其田值金四百舍客勒、';
_Gen23_15='尔我之间、何足算哉、请葬死者、';
_Gen23_16='亚伯拉罕从以弗仑言、依其当赫人前所定、权商贾通用之金四百舍客勒予之、○';
_Gen23_17='如是、以弗仑之田、在麦比拉、与幔利相对者、田与穴、暨四周之林木、';
_Gen23_18='于入邑门之赫人前、俱定与亚伯拉罕为业、';
_Gen23_19='厥后亚伯拉罕、葬其妻撒拉于对乎幔利、麦比拉田之穴、幔利即希伯仑、在迦南地、';
_Gen23_20='田及穴、赫人定与亚伯拉罕为冢地、';
_Gen24_1='亚伯拉罕寿高年迈、耶和华于凡事锡之嘏、';
_Gen24_2='亚伯拉罕语其家宰、即司全业之老仆曰、尔其置手于我髀下、';
_Gen24_3='指天地之上帝耶和华而誓、我居迦南人中、勿娶其女、为我子妇、';
_Gen24_4='必返故土、在戚族中、为我子以撒娶焉、';
_Gen24_5='仆曰、假令其女不欲从我来此、我以尔子仍归故乡可乎、';
_Gen24_6='亚伯拉罕曰、慎勿使我子归故乡、';
_Gen24_7='天上上帝耶和华、昔导我出父家、离故土、誓以斯地锡我苗裔、必遣厥使导尔、使为我子娶于故土、';
_Gen24_8='设女不欲从尔、则此誓与尔无与、惟不可挈我子返于故乡、';
_Gen24_9='仆遂置手于其主亚伯拉罕髀下、如命而誓、○';
_Gen24_10='于是仆自其主之驼中取十、并携主家之佳品、起而往米所波大米、诣拿鹤所居之邑、';
_Gen24_11='日暮、众女出汲时、仆使驼伏于邑外井旁、';
_Gen24_12='曰、吾主亚伯拉罕之上帝耶和华欤、祈施恩于我主亚伯拉罕、使我今日所遇顺适、';
_Gen24_13='我立井旁、邑人之女、出以汲水、';
_Gen24_14='我将谓一女曰、请尔下瓶饮我、彼若云请饮、亦饮尔驼、则愿其女为尔所定、与尔仆以撒为妻、由此可知尔施恩于我主、';
_Gen24_15='言未既、利百加肩负瓶出、彼乃亚伯拉罕弟拿鹤、与妻密迦之子彼土利所生者、';
_Gen24_16='女容甚丽、尚为处子、未曾适人、临井汲水、盈瓶而上、';
_Gen24_17='仆趋迎之、曰、请以瓶水、饮我少许、';
_Gen24_18='曰、吾主、请饮、乃急下瓶以饮之、';
_Gen24_19='饮毕、又曰、我更汲水、以饮尔鸵、迨足其量、';
_Gen24_20='遂急倾瓶于槽、复趋井而汲、以饮群驼、';
_Gen24_21='仆目之、默然弗语、欲知耶和华果赐坦途否、';
_Gen24_22='俟驼饮竟、乃取金环、重半舍客勒、金钏二、重十舍客勒、';
_Gen24_23='谓之曰、汝谁氏女、请告我、汝父之家、有隙地以寓我乎、';
_Gen24_24='曰、我乃拿鹤与密迦子彼土利之女、';
_Gen24_25='又曰、我家刍粮具足、亦有隙地、可以容宿、';
_Gen24_26='仆遂俯首、崇拜耶和华、';
_Gen24_27='曰、吾主亚伯拉罕之上帝耶和华、宜颂美焉、彼于我主、不绝其仁与诚、且于途中导我、至吾主昆弟之家、○';
_Gen24_28='女趋告其母家、';
_Gen24_29='利百加有兄名拉班、见环与手钏、闻妹利百加述仆所言、则趋外而迎之、';
_Gen24_30='时、仆尚立井旁、驼亦在侧、';
_Gen24_31='语之曰、尔蒙耶和华锡嘏者、请入、奚伫于外、我已备室、驼亦有所、';
_Gen24_32='仆遂入室、拉班释驼之负、给以刍粮、取水与仆及从者濯足、';
_Gen24_33='陈食其前以食之、仆曰、吾事未述、不敢先食、曰、请述之、';
_Gen24_34='曰、我乃亚伯拉罕仆、';
_Gen24_35='耶和华锡嘏吾主甚厚、使之昌大、赐以金银仆婢、牛羊驼驴、';
_Gen24_36='主母撒拉、老而生子、我主所有、悉予斯男、';
_Gen24_37='吾主令我誓曰、余居迦南、勿娶其女、为我子妇、';
_Gen24_38='必诣父家戚属、为子娶室、';
_Gen24_39='我谓主曰、恐女不从我、';
_Gen24_40='主曰、我所事之耶和华、将遣厥使偕尔、赐尔坦途、可于父家戚属中、为子娶室、';
_Gen24_41='设或造我戚属、而彼不与、则此誓与尔无与、';
_Gen24_42='今日我至井旁、祷曰、吾主亚伯拉罕之上帝耶和华、如果赐我坦途、';
_Gen24_43='兹立井旁、有女出汲、我谓之曰、请以瓶水、饮我少许、';
_Gen24_44='若言且饮、亦为驼汲、则愿其女为耶和华所定、以与吾主之子、';
_Gen24_45='默祝未竟、而利百加出、负瓶于肩、临井以汲、我谓之曰、请予我饮、';
_Gen24_46='女即下瓶、曰、且饮、吾亦饮驼、我遂饮、女亦饮驼、';
_Gen24_47='我问曰、汝谁氏女、曰、我乃拿鹤与密迦子彼土利之女也、我遂置环于其鼻、著钏于其手、';
_Gen24_48='俯首崇拜、颂美吾主亚伯拉罕之上帝耶和华、导我以正途、使取主弟之孙、为主子之室、';
_Gen24_49='尔若待我主以仁诚、则告我、否亦告我、使我知所左右、○';
_Gen24_50='拉班与彼土利曰、斯事由于耶和华、我侪不能与汝言其是非、';
_Gen24_51='利百加在尔前、可携之归、与主之子为室、遵耶和华命、';
_Gen24_52='亚伯拉罕之仆闻言、俯伏于地、崇拜耶和华、';
_Gen24_53='出金银器皿与衣、馈利百加、又以宝物馈其兄、及其母、';
_Gen24_54='仆与从者饮食而宿、夙兴、曰、愿遣归我主、';
_Gen24_55='利百加兄与其母曰、容女少留、偕我居处、历至旬日、然后启行、';
_Gen24_56='曰、勿阻我、耶和华赐我坦途、请遣归我主、';
_Gen24_57='曰、可呼女而问之、';
_Gen24_58='乃呼利百加曰、尔愿与此人偕行乎、曰、愿之、';
_Gen24_59='遂遣利百加与其媪、同亚伯拉罕仆、暨从者而去、';
_Gen24_60='祝利百加曰、愿妹为亿兆之母、尔裔获仇敌之邑、○';
_Gen24_61='利百加起、与婢乘驼从仆、仆携之归、';
_Gen24_62='时、以撒居南方、适自庇耳拉海莱来、';
_Gen24_63='暮出于田、默然静思、举目见群驼至、';
_Gen24_64='利百加望见以撒、乃下驼、';
_Gen24_65='问仆曰、游于田而迓我者为谁、曰、我主也、利百加遂取帕自蒙、';
_Gen24_66='仆以所为悉告以撒、';
_Gen24_67='以撒导利百加入母撒拉之幕、娶以为室、且爱慕之、自母没后、至此始获慰藉、';
_Gen25_1='亚伯拉罕继娶一妻、名基土拉、';
_Gen25_2='生心兰、约珊、米但、米甸、伊施巴、书亚、';
_Gen25_3='约珊生示巴、底但、底但生亚书利族、利都是族、利乌米族、';
_Gen25_4='米甸生以法、以弗、哈诺、亚比大、以勒大、咸属基土拉之裔、';
_Gen25_5='亚伯拉罕以凡所有、遗于以撒、';
_Gen25_6='众妾之子、贶以财物、当其存时、遣往东方、以避以撒、';
_Gen25_7='亚伯拉罕享寿一百七十五岁、';
_Gen25_8='寿高年迈、气绝而终、归于列祖、';
_Gen25_9='其子以撒、与以实玛利、葬之于麦比拉穴、与幔利相对、赫人琐辖子以弗仑之田、';
_Gen25_10='即亚伯拉罕购自赫人者、亚伯拉罕与妻撒拉、同葬于此、';
_Gen25_11='亚伯拉罕卒后、上帝锡嘏其子以撒、以撒附庇耳拉海莱而居、○';
_Gen25_12='亚伯拉罕子以实玛利、即撒拉婢埃及女夏甲所生者、';
_Gen25_13='其裔、循其世系名氏、记列于左、以实玛利长子尼拜约、及基达、亚德别、米比衫、';
_Gen25_14='米施玛、度玛、玛撒、';
_Gen25_15='哈大、提玛、伊突、拿非施、基底玛、';
_Gen25_16='此皆以实玛利诸子之名、随其乡里屯营、为十二族之牧伯、';
_Gen25_17='以实玛利享寿一百三十七岁、气绝而终、归于列祖、';
_Gen25_18='其裔所居之地、在其同族之东、自哈腓拉、至埃及左之书珥、达于亚述、○';
_Gen25_19='以撒之纪如左、亚伯拉罕生以撒、';
_Gen25_20='以撒年四十、娶利百加为妻、即巴旦亚兰地、亚兰人彼土利之女、拉班之妹、';
_Gen25_21='以撒之妻不妊、以撒为之祈耶和华、耶和华允之、利百加遂怀妊、';
_Gen25_22='腹中双胎相争、利百加曰、如果有此、我何以为生、乃往问于耶和华、';
_Gen25_23='耶和华曰、尔胎所怀、乃为二国、自腹而出、分为二民、此强于彼、长事其幼、';
_Gen25_24='届期孪生、';
_Gen25_25='首产者红、遍体有毛如裘、命名以扫、';
_Gen25_26='后出之弟、手执兄踵、命名雅各、二子生时、以撒年已六旬、○';
_Gen25_27='二子既长、以扫善猎、遨游于野、雅各恬静、居处于幕、';
_Gen25_28='以撒嗜野味、爱以扫、利百加爱雅各、';
_Gen25_29='一日雅各煮羹、以扫自野归、惫甚、';
_Gen25_30='谓雅各曰、我惫矣、以此红者食我、缘是、以扫又名以东、';
_Gen25_31='雅各曰、尔以长子之业、先鬻于我、';
_Gen25_32='以扫曰、我将死矣、长子之业、于我奚裨、';
_Gen25_33='雅各曰、先誓于我、以扫誓之、于是以其长子之业、鬻于雅各、';
_Gen25_34='雅各乃以饼及豆羹予以扫、以扫食之饮之、起而往、其藐视长子之业如此、';
_Gen26_1='亚伯拉罕时、岁饥、以撒时、其地又饥、乃往基拉耳、诣非利士王亚比米勒、';
_Gen26_2='耶和华显见、谕以撒曰、毋往埃及、必居我所示之地、';
_Gen26_3='旅于斯土、我将偕尔、锡尔以嘏、以此列邦赐尔、爰及苗裔、昔与乃父亚伯拉罕所誓者、我必践其言、';
_Gen26_4='繁衍尔裔、如天之星、以此列邦予之、天下万民、因之获福、';
_Gen26_5='盖亚伯拉罕听我言、奉我令、遵我诫命、典章法度、';
_Gen26_6='以撒旅于基拉耳、';
_Gen26_7='居民询及其妻、曰、我妹也、盖有殊色、故惧以妻相称、恐居民为利百加而杀之也、';
_Gen26_8='居彼日久、非利士王亚比米勒自牖窥之、适以撒与利百加嬉戏、';
_Gen26_9='召之曰、彼果尔妻、何谓为妹、曰、窃恐因之见杀、';
_Gen26_10='亚比米勒曰、尔于我侪、所为何耶、几致民中有人与尔妻寝、陷我于罪、';
_Gen26_11='乃谕民曰、犯此人与其妻者、杀无赦、○';
_Gen26_12='以撒耕稼于斯、是年获有百倍、耶和华锡之嘏、';
_Gen26_13='遂以昌大、日增月盛、竟成巨富、';
_Gen26_14='牛羊成群、仆从甚众、非利士人妒之、';
_Gen26_15='昔其父亚伯拉罕仆所凿之井、非利士人塞之以土、';
_Gen26_16='亚比米勒谓以撒曰、尔较我强大、请去我、';
_Gen26_17='遂去之、张幕于基拉耳谷居焉、○';
_Gen26_18='亚伯拉罕所凿之井、非利士人塞之、以撒复凿、以父所名名之、';
_Gen26_19='以撒仆凿井于谷中、得活泉、';
_Gen26_20='基拉耳牧者与以撒牧者争曰、此水属我、缘相争故、以撒名其井曰埃色、';
_Gen26_21='又凿一井、犹相争、故名之曰西提拿、';
_Gen26_22='以撒离彼、复凿一井、乃不相争、故名之曰利河伯、曰、耶和华使我宽舒、将繁衍于斯土、○';
_Gen26_23='以撒去彼、往别是巴、';
_Gen26_24='是夜耶和华显见、谕之曰、我乃尔父亚伯拉罕之上帝、勿惧、为我仆亚伯拉罕故、我必偕尔、锡尔以嘏、繁衍尔裔、';
_Gen26_25='以撒筑坛于彼、吁耶和华名、遂张幕、仆凿井焉、○';
_Gen26_26='亚比米勒与友亚户撒、及军长非各、自基拉耳来见之、';
_Gen26_27='以撒曰、昔尔憾我屏我、今何来见、';
_Gen26_28='曰、我侪知耶和华偕汝、窃谓尔我间当立誓、互相结盟、';
_Gen26_29='俾尔无害于我、如我未害于尔、惟厚待尔、送尔安然以归、尔乃耶和华所锡嘏者、';
_Gen26_30='以撒遂为之设筵、式饮式食、';
_Gen26_31='夙兴相誓、以撒送之、安然以归、';
_Gen26_32='是日以撒仆以凿井事来告曰、我得水矣、';
_Gen26_33='乃名之曰示巴、故其邑名别是巴、至于今日、○';
_Gen26_34='以扫年四十、娶赫人比利之女犹滴、与赫人以伦之女巴实抹为室、';
_Gen26_35='二妇使以撒与利百加心忧、';
_Gen27_1='以撒年迈、目眊不明、召长子以扫曰、吾子、曰、我在此、';
_Gen27_2='曰、吾老矣、不知何日而死、';
_Gen27_3='其执尔器、弓与矢囊、往于田野、为我行猎、';
_Gen27_4='以作嘉肴、依我所嗜、进与我食、及我未死、为尔祝嘏、○';
_Gen27_5='以撒语子以扫之言、利百加闻之、';
_Gen27_6='以扫既适野猎兽、利百加谓子雅各曰、我闻尔父谓尔兄以扫云、';
_Gen27_7='可获野兽、以作嘉肴、与我食之、及我未死、于耶和华前、为尔祝嘏、';
_Gen27_8='我子须听我言、循我所命、';
_Gen27_9='可往羊群、取山羊之美羔二、我作嘉肴、依父所嗜、';
_Gen27_10='尔进于父食之、及其未死、为尔祝嘏、';
_Gen27_11='雅各谓母曰、我兄遍体有毛、我乃光洁、';
_Gen27_12='设父扪我、以我欺父、恐求祝而反见诅、';
_Gen27_13='母曰、吾子、尔若见诅、我自当之、第从我言、往取其羔、';
_Gen27_14='乃往取与母、母作嘉肴、依父所嗜、';
_Gen27_15='长子以扫有美服、存于室、利百加取之、以衣季子雅各、';
_Gen27_16='又以山羊羔皮蒙其手、及光洁之颈、';
_Gen27_17='以所作之嘉肴与饼、付子雅各、○';
_Gen27_18='雅各进于父曰、父欤、曰、我在此、吾子、尔为谁、';
_Gen27_19='雅各曰、我乃长子以扫、遵命而行、请起而坐、食所猎者、祝嘏于我、';
_Gen27_20='以撒曰、吾子获之、何若是之速也、曰、尔上帝耶和华使我疾获之、';
_Gen27_21='以撒曰、吾子来前、俾我扪尔、果我子以扫否、';
_Gen27_22='雅各进前、以撒扪之、曰、声则雅各声、手则以扫手也、';
_Gen27_23='因其手有毛、似兄以扫、末由分辨、遂为祝嘏、';
_Gen27_24='又曰、尔诚我子以扫否、曰、然、';
_Gen27_25='曰、以子所获者陈于前、待我食之、为尔祝嘏、乃进前、父食之、又奉酒、亦饮之、';
_Gen27_26='以撒曰、吾子来前、与我接吻、';
_Gen27_27='遂前吻父、父闻其衣馨香祝曰、吾子之馨香、如耶和华所祚之田然、';
_Gen27_28='愿上帝锡尔天之甘露、地之沃壤、谷酒丰盛、';
_Gen27_29='兆民服役尔侧、列国拜跪尔前、兄弟尊尔为主、同胞拜跪于尔、诅尔者必见诅、祝尔者必见祝、○';
_Gen27_30='以撒祝竟、雅各甫离父出、适其兄以扫猎而归、';
_Gen27_31='亦作嘉肴、进于父、曰、请父起、食子所猎、祝嘏于我、';
_Gen27_32='其父以撒曰、尔为谁、曰、长子以扫、';
_Gen27_33='以撒战栗不胜、曰、尔未至、谁进嘉肴于我、我已食之、为彼祝嘏、彼必承之、';
_Gen27_34='以扫闻言、大声痛哭、曰、请父亦为我祝嘏、';
_Gen27_35='曰、尔弟来、施其诡谲、夺尔福祉、';
_Gen27_36='以扫曰、宜其名雅各、彼欺我者再、昔夺我长子之业、今又夺我之嘏耶、又曰、岂更无嘏、可为我祝乎、';
_Gen27_37='以撒曰、我已立雅各为主、兄弟皆为其役、以谷与酒供之、吾子、今将为尔何为乎、';
_Gen27_38='以扫曰、父之祝嘏、岂惟一而已乎、父欤、请亦祝我、遂大声号哭、';
_Gen27_39='以撒曰、尔所居之地、远乎沃壤、天露不及、';
_Gen27_40='尔必恃刃以图生、服役于尔弟、尔得释时、则脱其轭于尔项、○';
_Gen27_41='以扫因父为雅各祝嘏、怀恨雅各、窃言父丧伊迩、我必杀弟、';
_Gen27_42='或以长子言告利百加、遂召季子曰、兄将杀尔、以雪其恨、';
_Gen27_43='吾子宜从我言、奔哈兰、投我兄拉班、';
_Gen27_44='偕居数日、待尔兄怒息、';
_Gen27_45='其气已平、忘尔所为、我则遣人召尔、奚为一日丧二子乎、';
_Gen27_46='利百加谓以撒曰、缘赫人女、我厌厥生、倘雅各亦娶赫族如此之女、我生何益之有、';
_Gen28_1='以撒召雅各、为之祝嘏、嘱曰、毋娶迦南女为室、';
_Gen28_2='起往巴旦亚兰、诣尔母父彼土利家、娶尔母兄拉班之女为室、';
_Gen28_3='愿全能之上帝、锡嘏于尔、使尔生育繁衍、为众族祖、';
_Gen28_4='以亚伯拉罕之嘏锡尔、及尔苗裔、俾承所旅之地、即昔上帝所赐亚伯拉罕者、';
_Gen28_5='以撒遣雅各、遂往巴旦亚兰、投亚兰人彼土利子拉班、即以扫雅各母利百加之兄、○';
_Gen28_6='以扫见以撒为雅各祝嘏、遣至巴旦亚兰、在彼娶妻、祝时、嘱其毋娶迦南女为室、';
_Gen28_7='又见雅各循父母命、往巴旦亚兰、';
_Gen28_8='知迦南女不悦于父、';
_Gen28_9='乃适以实玛利家、于其二妻外、更娶亚伯拉罕孙、以实玛利女、尼拜约妹玛哈拉为室、○';
_Gen28_10='雅各离别是巴、向哈兰而行、';
_Gen28_11='日既没、至一方宿焉、取石为枕而卧、';
_Gen28_12='梦有梯立于地、顶及于天、上帝之使、陟降其上、';
_Gen28_13='耶和华立其巅曰、我乃耶和华、尔祖亚伯拉罕、与以撒之上帝、尔所寝之地、悉以畀尔、爰及苗裔、';
_Gen28_14='尔裔必繁衍如土尘、蔓延四方、天下万民、将缘尔与裔而获福、';
_Gen28_15='我必偕尔、无论何往、我必护尔、使归斯土、不汝遐弃、吾所许者、必践其言、';
_Gen28_16='雅各醒曰、耶和华果在此、而我不知、';
_Gen28_17='乃惧、曰、此地何其可畏、非他、乃上帝之室、天之门也、○';
_Gen28_18='雅各夙兴、以所枕之石立为柱、倾膏其上、';
_Gen28_19='其邑原名路斯、易之曰伯特利、';
_Gen28_20='雅各许愿曰、如上帝偕我、佑我于所行之路、赐我以衣食、';
_Gen28_21='使安然而返父家、则耶和华必为我之上帝、';
_Gen28_22='所立柱石、将为上帝室、凡上帝所锡我者、十输其一以献之、';
_Gen29_1='雅各启行、至东人处、';
_Gen29_2='见有井于野、羊群三、附井而卧、盖人素由此饮之、井口覆以大石、';
_Gen29_3='群羊咸集、则移石启井、汲以饮之、饮竟、仍覆以石、';
_Gen29_4='雅各曰、兄弟奚自、曰、自哈兰、';
_Gen29_5='曰、拿鹤之孙拉班、尔识之否、曰、识之、';
_Gen29_6='曰、安乎、曰、安、今其女拉结偕羊以至、';
_Gen29_7='曰、日尚高悬、聚群之时、犹未至也、莫若饮羊、而往牧之、';
_Gen29_8='曰、不可、必待群畜咸集、移石启井、方可饮羊、';
_Gen29_9='言际、拉结偕父羊至、盖牧之也、';
_Gen29_10='雅各见母兄拉班之女拉结与羊、则前移石启井、以饮其羊、';
_Gen29_11='与拉结接吻、大声而哭、';
_Gen29_12='告拉结曰、我乃尔父之甥、利百加子、拉结遂趋告其父、○';
_Gen29_13='拉班闻妹子雅各至、即趋迎之、抱而接吻、引之入室、雅各告以所遇、';
_Gen29_14='拉班曰、尔诚骨肉之亲、雅各偕居一月、';
_Gen29_15='拉班谓之曰、尔虽我甥、岂可徒役于我、告我欲得何值、';
_Gen29_16='拉班有二女、长名利亚、季名拉结、';
_Gen29_17='利亚目眊、而拉结美丰姿、有殊色、';
_Gen29_18='雅各爱拉结、曰、我愿为季女拉结、服役七年、';
_Gen29_19='拉班曰、妻尔愈于妻人、可偕我居、';
_Gen29_20='雅各为拉结服役七年、因爱之甚、视七年如数日、○';
_Gen29_21='雅各谓拉班曰、期已届、请以妻我、使我成礼、';
_Gen29_22='拉班设筵招邻里、';
_Gen29_23='既昏、以长女利亚与雅各、遂与同室、';
_Gen29_24='又以其婢悉帕、予女利亚为婢、';
_Gen29_25='及旦、乃知为利亚、谓拉班曰、曷待我若是、我非为拉结服役乎、何欺我为、';
_Gen29_26='拉班曰、未嫁长而先嫁季、斯土不为此也、';
_Gen29_27='尔与长盈七日之期、则以季予尔、尔复服役七年、';
_Gen29_28='雅各从之、与利亚盈七日之期、拉班以女拉结妻之、';
_Gen29_29='以其婢辟拉、予女拉结为婢、';
_Gen29_30='雅各亦与拉结同室、爱之逾于利亚、又服役拉班七年、○';
_Gen29_31='耶和华视利亚不见宠、赐之生育、惟拉结不妊、';
_Gen29_32='利亚怀妊生子、命名流便、曰、耶和华俯念我苦、今而后、夫必爱我、';
_Gen29_33='再妊生子、命名西缅、曰、耶和华闻我不见宠、复锡我此子、';
_Gen29_34='又妊生子、命名利未、曰、今生三子、夫必胶漆于我、';
_Gen29_35='又妊生子、曰、我今颂美耶和华、故名子曰犹大、嗣后利亚不妊、';
_Gen30_1='拉结见己不为雅各生子、则妒厥姊、谓雅各曰、赐我生子、不然、我死矣、';
_Gen30_2='雅各怒曰、使尔不育者、上帝也、我岂代为上帝乎、';
_Gen30_3='曰、我婢辟拉、尔与同室、俾其生子、抚于我膝、我则因而得子、';
_Gen30_4='遂以婢辟拉予之、雅各与之同室、';
_Gen30_5='辟拉怀妊生子、';
_Gen30_6='拉结名之曰、但、曰、上帝伸我冤、听我祈、赐我一子、';
_Gen30_7='辟拉再妊、为雅各生子、';
_Gen30_8='拉结命名拿弗他利、曰、我与姊力争获胜、○';
_Gen30_9='利亚因不妊、以婢悉帕与雅各同室、';
_Gen30_10='悉帕生子、';
_Gen30_11='利亚谓为吉庆、故名之曰迦得、';
_Gen30_12='悉帕再为雅各生子、';
_Gen30_13='利亚曰、我福矣、群女将谓我有福、故名之曰亚设、○';
_Gen30_14='麦秋时、流便往于田、获风茄、奉母利亚、拉结谓利亚曰、请以尔子之风茄与我、';
_Gen30_15='曰、尔夺我夫、岂细故耶、今欲夺我子之风茄乎、拉结曰、为汝子之风茄、是夜夫可与尔同寝、';
_Gen30_16='及暮、雅各自田归、利亚出而迓之、曰、尔必与我偕入、我以吾子之风茄得尔、故是夜与之同室、';
_Gen30_17='上帝俞允利亚之祈、遂怀妊、为雅各生第五子、';
_Gen30_18='利亚曰、昔我以婢与夫、今蒙上帝予我值、故名之曰以萨迦、';
_Gen30_19='利亚复妊、生第六子、';
_Gen30_20='命名西布伦、曰、上帝赐我嘉赉、夫必偕我、因我为之生六子、';
_Gen30_21='后生一女、命名底拿、';
_Gen30_22='上帝眷念拉结、俯听其祈、使之诞育、';
_Gen30_23='怀妊生子、曰、上帝已洒我耻、';
_Gen30_24='乃命名约瑟、曰、愿耶和华复增我子、○';
_Gen30_25='拉结生约瑟后、雅各谓拉班曰、请遣我归、返于故土、';
_Gen30_26='我事尔所得之妻子、请以予我、而遣我归、我如何事尔、汝所知也、';
_Gen30_27='拉班曰、深知耶和华缘尔锡嘏于我、若蒙尔恩、仍偕我居、';
_Gen30_28='请言其值、我必给之、';
_Gen30_29='曰、我于尔服役若何、群畜若何、尔悉知之、';
_Gen30_30='当我未至、所有鲜少、今则滋育繁多、耶和华缘我足迹所至、锡尔以嘏、然我何时成立己家乎、';
_Gen30_31='拉班曰、我何以予尔、曰、无须、惟有一事、尔若行之、则仍牧守尔群、';
_Gen30_32='今我遍阅尔群、凡有斑点与棕色之绵羊、及有斑点之山羊、悉驱出之、有若此者、归我为值、';
_Gen30_33='异日尔来察之、凡山羊非有斑点、绵羊非棕色者、即拟我盗可也、以此为我公义之征、';
_Gen30_34='拉班曰、可如尔言、';
_Gen30_35='当日将牡山羊之有文有点者、牝山羊之斑驳成点、兼杂白文者、暨绵羊之棕色者、悉驱出之、付与其子、';
_Gen30_36='俾距雅各三日之程、雅各牧拉班之余羊、○';
_Gen30_37='雅各将杨杏枫之柔条、剥皮成文、使条之白间露、';
_Gen30_38='置于沟壑水槽、群羊来饮之处、与群相对、俾其饮时、牝牡相诱、';
_Gen30_39='群羊附条相诱、遂产有文有点有斑之羔、';
_Gen30_40='雅各将羔羊区别之、使此有文及棕色者、与拉班之羊相对、以己之羊驱于一方、不与拉班之羊相杂、';
_Gen30_41='遇羊之健者相诱、雅各置条水沟、而当其前、使附条相诱、';
_Gen30_42='其弱者不置条、于是弱者归拉班、健者归雅各、';
_Gen30_43='雅各遂大兴盛、多有羊群、仆婢驼驴、';
_Gen31_1='雅各闻拉班众子言曰、我父所有者、雅各尽夺之、因父之资、获此荣盛、';
_Gen31_2='又见拉班容貌、不如畴昔、';
_Gen31_3='耶和华谓雅各曰、尔其归祖地、返故乡、我必偕尔、';
_Gen31_4='雅各遣人召拉结、利亚、至田间群畜所、';
_Gen31_5='语之曰、我见汝父容貌、不如畴昔、然吾父之上帝偕我、';
_Gen31_6='我竭力事汝父、汝所知也、';
_Gen31_7='尔父乃欺我、十易我值、惟上帝不容其加害、';
_Gen31_8='若云有点者为我值、而群畜咸有点、若云有文者为我值、而群畜俱有文、';
_Gen31_9='是上帝取尔父群畜、赐于我矣、';
_Gen31_10='遇牝牡相诱之际、我于梦中、见牡羊乘其牝者、皆有文、有点、有斑、';
_Gen31_11='我梦上帝之使呼曰、雅各、我曰、在此、';
_Gen31_12='曰、试观牡羊乘其牝者、皆有文、有点、有斑、盖拉班之待尔、我已监之、';
_Gen31_13='我乃伯特利之上帝、昔尔在彼、以膏沃柱、许愿于我、今起离此、返于故土、';
_Gen31_14='拉结利亚曰、我于父家、岂尚有分有业乎、';
_Gen31_15='父既鬻我、又侵食我值、非以我为外人乎、';
_Gen31_16='上帝所夺于我父者、皆属于我及我子、上帝所谕尔者、尔悉行之、○';
_Gen31_17='雅各遂起、使妻子乘驼、';
_Gen31_18='携其牲畜、及凡所有、即在巴旦亚兰所获之物、往迦南地、见父以撒、';
_Gen31_19='时、拉班往剪羊毛、拉结窃其父之家神、';
_Gen31_20='雅各背亚兰人拉班而去、不以其奔告之、';
_Gen31_21='挈凡所有、渡河、往基列山而遁、○';
_Gen31_22='越至三日、或以雅各之遁告拉班、';
_Gen31_23='乃率戚族、追之七日、至基列山及焉、';
_Gen31_24='夜间、上帝见梦、谕亚兰人拉班曰、慎之哉、尔于雅各、或善或恶、均勿与言、';
_Gen31_25='雅各张幕于山、拉班追及之、与其戚族、亦张幕焉、';
_Gen31_26='拉班谓雅各曰、尔何背我、携我二女、如俘虏然、';
_Gen31_27='曷为窃遁、而不告我、俾我鼓琴、播鼗讴歌、忻然以送、';
_Gen31_28='不容我与子女接吻、尔之所为、是不智也、';
_Gen31_29='我本有力、能以害尔、惟前夕尔父之上帝谕我曰、慎之哉、尔于雅各、或善或恶、均勿与言、';
_Gen31_30='今尔虽思父家、不得不归、奚窃我之神像乎、';
_Gen31_31='雅各曰、我惧、意谓尔必强夺尔女、';
_Gen31_32='至尔之神像、尔获之于谁所、不容其生、物有属尔者、于尔我戚族前、可自辨而取之、盖雅各不知拉结窃其神像也、○';
_Gen31_33='拉班遂进雅各幕、及利亚幕、二女婢之幕、皆无获、后出利亚幕、入拉结幕、';
_Gen31_34='拉结置神像于驼鞍下、而坐其上、拉班遍索不得、';
_Gen31_35='拉结谓父曰、天癸适至、不得起迎、吾主勿怒、拉班遍索神像、终不获、';
_Gen31_36='雅各怒、斥之曰、我何罪愆、使尔迫追我、';
_Gen31_37='今既遍索吾物、有属于尔者乎、果有之、则置之尔我戚族前、俾主裁于尔我间、';
_Gen31_38='此二十年、我偕尔处、尔绵羊山羊之牝、无?胎者、尔羊之牡、我不食之、';
_Gen31_39='死于野兽者、我不归尔、悉以补之、昼夜所盗、惟我是问、';
_Gen31_40='我昼则冒暑、夜则受寒、二目不寐、';
_Gen31_41='我居尔家、历二十年、为尔二女、服役十四年、为尔群羊六年、而尔十易我值、';
_Gen31_42='使吾祖亚伯拉罕之上帝、吾父以撒所畏者、不与我偕、尔必使我徒返、惟上帝监我操作辛勤、故前夕谴尔、○';
_Gen31_43='拉班曰、斯女即我女、斯子即我子、斯畜即我畜、凡尔所见者、咸属于我、兹于我女、及其所生之子、吾何能为、';
_Gen31_44='今来结盟、于尔我间为证、';
_Gen31_45='雅各遂取石立柱、';
_Gen31_46='亦命戚族积石、众乃取石、积累为堆、共食其侧、';
_Gen31_47='拉班名之曰伊迦尔撒哈杜他、雅各名之曰迦累得、';
_Gen31_48='拉班曰、此堆今日为证于尔我间、故名曰迦累得、';
_Gen31_49='又名米斯巴、盖曰、尔我相暌隔时、愿耶和华鉴察其间、';
_Gen31_50='尔若负吾女、别有所娶、虽无人同在、而上帝证之、';
_Gen31_51='拉班又谓雅各曰、可观此堆、尔我间所立之柱、';
_Gen31_52='此堆此柱乃为其证、我不越此堆害尔、尔亦不越此堆与柱害我、';
_Gen31_53='愿亚伯拉罕之上帝、拿鹤之上帝、及其祖之上帝、主裁于尔我间、雅各乃指其父以撒所畏者而誓、';
_Gen31_54='又在山献祭、招其戚族共食、后宿于山、';
_Gen31_55='拉班夙兴、接吻子女、为之祝嘏、而归故土、';
_Gen32_1='雅各复行、上帝之使遇焉、';
_Gen32_2='雅各见之曰、此乃上帝之军、故名其地曰玛哈念、○';
_Gen32_3='雅各遣人、先往西珥地以东田、见兄以扫、';
_Gen32_4='嘱曰、告我主以扫云、尔仆雅各曰、我旅于拉班家、越至今日、';
_Gen32_5='有牛羊驴仆婢、特遣人告我主、望沾主恩、';
_Gen32_6='使者反告雅各曰、吾侪诣尔兄以扫、彼率四百人来迎尔、';
_Gen32_7='雅各大惧、且忧、以从者及牛羊驼、分为二队、';
_Gen32_8='曰、若以扫来击此队、则彼队可逃、';
_Gen32_9='遂祷曰、吾祖亚伯拉罕之上帝、吾父以撒之上帝耶和华欤、昔尔命我回故土、返戚属、许待以善、';
_Gen32_10='尔所施于仆之恩宠诚实、即至微者、亦不堪受、昔我惟执一杖、济此约但、今我已成二队、';
_Gen32_11='求尔拯我、脱于吾兄以扫之手、盖我惧之、恐其来击我、爰及母子、';
_Gen32_12='尔曾许待以善、使我苗裔、如海之沙、不可胜数、○';
_Gen32_13='是夜雅各宿于彼、简其所有、馈兄以扫、';
_Gen32_14='即山羊牝二百、牡二十、绵羊牝二百、牡二十、';
_Gen32_15='牝驼与子三十、牝牛四十、牡牛十、牝驴二十、小驴十、';
_Gen32_16='各为其群、付于仆手、曰、尔先我往、使各群相距、';
_Gen32_17='嘱其前者曰、我兄以扫遇尔、问尔属谁、将何往、尔前之畜属谁、';
_Gen32_18='则曰、属我主之仆雅各、以馈我主以扫、雅各亦在后、';
_Gen32_19='又嘱其二其三、暨一切驱畜者曰、尔遇以扫、亦宜如是告之、';
_Gen32_20='且曰、尔仆雅各在后、盖雅各自谓、必以前行之礼物、释兄之憾、然后觌面、庶几接我、';
_Gen32_21='于是礼物先行、雅各是夜宿于队中、○';
_Gen32_22='雅各夜起、使二妻二婢及十一子、济雅博渡、';
_Gen32_23='眷聚既济、凡所有者亦济、';
_Gen32_24='雅各独留、遇一人与之角力、迄于黎明、';
_Gen32_25='相角之时、其人自知不胜、触雅各髀伤之、';
_Gen32_26='曰、容我去、天明矣、曰、不为我祝嘏、必不容尔去、';
_Gen32_27='曰、尔何名、曰、雅各、';
_Gen32_28='曰、今而后、尔不复名雅各、当名以色列、盖尔与上帝及人较量、而获胜也、';
_Gen32_29='雅各曰、请以尔名告我、曰、曷问我名、遂在彼为之祝嘏、';
_Gen32_30='雅各名其地曰毗努伊勒、曰、我与上帝觌面、而我命尚存、';
_Gen32_31='日出时、雅各过毗努伊勒、髀伤、其行蹒跚、';
_Gen32_32='因其人触雅各髀、伤其巨筋、故以色列人不食髀之巨筋、至于今日、';
_Gen33_1='雅各举目、见以扫率四百人至、遂区别诸子、付与利亚拉结暨二婢、';
_Gen33_2='置二婢及其子于前、利亚及其子于中、拉结及约瑟于后、';
_Gen33_3='己则先行、俯伏者七、方近厥兄、';
_Gen33_4='以扫趋迎、抱颈接吻、彼此涕泣、';
_Gen33_5='以扫见妇与子、问偕尔者何人、曰、上帝施恩、赐仆之子、';
_Gen33_6='二婢及其子前而拜、';
_Gen33_7='利亚及其子前而拜、后拉结及约瑟、亦前而拜、';
_Gen33_8='以扫曰、我所遇之群畜何意、曰、望沾恩于主、';
_Gen33_9='曰、吾弟、我已足矣、尔所有者存之、';
_Gen33_10='曰、勿尔、若沾尔恩、请受我礼、盖我觌尔面、蒙尔悦纳、如觌上帝面然、';
_Gen33_11='上帝施恩、使我富有、请受所奉之礼、迫之乃受、';
_Gen33_12='以扫曰、吾侪启行而往、我为尔先导、';
_Gen33_13='曰、主知我之子女犹稚、而牛羊方字、若一日亟驱之、则群畜尽死、';
_Gen33_14='请我主前往、仆率子女牲畜、依其步履、徐徐而进、诣我主于西珥、';
_Gen33_15='曰、容我留从者数人、与尔偕行、曰、焉用此、惟得沾主恩足矣、';
_Gen33_16='是日以扫返于西珥、';
_Gen33_17='雅各至疏割、为己筑室、为畜作庐、故其地名曰疏割、○';
_Gen33_18='雅各自巴旦亚兰安然而归、至迦南地示剑邑、张幕其东、';
_Gen33_19='后出百金、与示剑父哈抹子孙、以购张幕之所、';
_Gen33_20='在彼筑坛、名之曰上帝以色列之上帝、';
_Gen34_1='雅各之女底拿、利亚所生也、往见邻女、';
_Gen34_2='彼地牧伯希未人哈抹子示剑见之、执之偕寝、而玷辱焉、';
_Gen34_3='中心胶漆、爱慕殊深、语以甘言、';
_Gen34_4='示剑告父哈抹曰、请为我娶此女为室、';
_Gen34_5='雅各闻女底拿被辱时、众子牧群于田、故缄口无词、以待子归、';
_Gen34_6='示剑父哈抹出、欲与雅各语、';
_Gen34_7='雅各众子闻之、自田归、因示剑与雅各女偕寝、干咎于以色列族、为所不当为、不胜忧忿、';
_Gen34_8='哈抹语之曰、我子示剑之心、恋尔女弟、请与之为室、';
_Gen34_9='尔我互相嫁娶、以尔女嫁我、我女任尔娶、';
_Gen34_10='尔我偕处、地在尔前、尔其居此贸易、得其产业、';
_Gen34_11='示剑谓女之父兄曰、望沾尔恩、任尔所求、我必与之、';
_Gen34_12='聘礼之索、惟命是从、第以女予我为室、';
_Gen34_13='雅各众子以妹底拿被玷、诡词对哈抹示剑曰、';
_Gen34_14='此事不可行、人未受割、而我以妹与之、自取辱耳、';
_Gen34_15='惟尔男子、咸效我受割、方可从尔言、';
_Gen34_16='如是、我侪以女嫁尔、亦娶尔女、彼此偕居、合为一族、';
_Gen34_17='若不听我言而受割、我则携妹而去、○';
_Gen34_18='哈抹与子示剑善其言、';
_Gen34_19='少者示剑、为宗族所推尊、缘爱雅各女故、从言弗缓、';
_Gen34_20='哈抹与子示剑至其邑门、语邑人曰、';
_Gen34_21='斯人与我睦、此地又广、足以容之、可准其居此贸易、我娶其女、亦以我女嫁之、';
_Gen34_22='惟我中男子、必先受割、与彼相同、则其人愿偕我居、成为一族、';
_Gen34_23='如是、则其牛羊、牲畜货财、岂不皆为我有、莫若许之、使偕我居、';
_Gen34_24='凡出邑门之男子、听哈抹示剑言、悉皆受割、';
_Gen34_25='越至三日、其人痛剧时、雅各二子、底拿兄西缅利未、各执刃、潜袭邑、歼其男子、';
_Gen34_26='以刃戮哈抹及示剑、携底拿出其室而去、';
_Gen34_27='雅各众子因妹受辱、剥其尸、劫其邑、';
_Gen34_28='夺其牛羊驴、与在邑在田诸物、';
_Gen34_29='尽掠其货财、虏其妻子、取其室中所有、';
_Gen34_30='雅各谓西缅利未曰、尔曹累我、令我遗臭于居此之迦南比利洗人、且我人寡、彼必聚而攻我、歼我及家、';
_Gen34_31='曰、彼待我妹若妓、可乎、';
_Gen35_1='上帝谕雅各曰、昔尔避兄以扫时、我在伯特利显见于尔、今起往彼而居、为我筑坛、';
_Gen35_2='雅各命家人与从者曰、当除尔中异邦神像、洁己更衣、';
_Gen35_3='昔我遭难、上帝允我之祈、我行于途、上帝偕我、今当赴伯特利、为之筑坛、';
_Gen35_4='遂以异邦神像、及耳环与之、雅各藏于近乎示剑之橡下、';
_Gen35_5='启行而往、上帝使四周诸邑之民惧甚、无追雅各子者、';
_Gen35_6='雅各与从者、至迦南之路斯、即伯特利、';
_Gen35_7='昔雅各避兄以扫、上帝显见、故在彼筑坛、名其地曰伊勒伯特利、';
_Gen35_8='时、利百加媪底波拉死、葬于伯特利橡下、名其树曰亚伦巴古、○';
_Gen35_9='雅各自巴旦亚兰归、上帝与之显见、锡之以嘏、';
_Gen35_10='曰、尔名雅各、今而后不复称此、当名以色列、遂名之曰以色列、';
_Gen35_11='又曰、我乃全能之上帝、尔其蕃息昌炽、一族众族由尔而生、多王由尔而出、';
_Gen35_12='我所赐亚伯拉罕以撒之地、亦将锡尔、爰及苗裔、';
_Gen35_13='上帝言竟、离之上升、';
_Gen35_14='雅各即于上帝与言之处、立石为柱、奠之以酒、沃之以膏、';
_Gen35_15='名其处曰伯特利、○';
_Gen35_16='由伯特利而徙、去以法他无几、拉结临产甚艰、';
_Gen35_17='难产之际、收生者曰、毋惧、尔又得子、';
_Gen35_18='拉结临死、魂将逝时、名其子曰便俄尼而死、惟其父命名便雅悯、';
_Gen35_19='拉结既卒、葬于以法他、即伯利恒之途侧、';
_Gen35_20='雅各立碑于墓、至今犹称拉结墓碑、';
_Gen35_21='以色列复徙、过以得台而张幕、';
_Gen35_22='居彼时、流便烝父妾辟拉、事闻于以色列、○';
_Gen35_23='雅各有子十二、长子流便、及西缅、利未、犹大、以萨迦、西布伦、乃利亚所出、';
_Gen35_24='约瑟、便雅悯、乃拉结所出、';
_Gen35_25='但、拿弗他利、乃拉结婢辟拉所出、';
_Gen35_26='迦得、亚设、乃利亚婢悉帕所出、是皆雅各于巴旦亚兰所生者、';
_Gen35_27='雅各至幔利之基列亚巴、即希伯仑、见父以撒、亚伯拉罕与以撒曾旅于此、○';
_Gen35_28='以撒享寿一百八十岁、';
_Gen35_29='寿高年迈、气绝而终、归于列祖、其子以扫雅各葬之、';
_Gen36_1='以扫及以东、其裔如左、';
_Gen36_2='以扫娶迦南女为室、即赫人以伦女亚大、与希未人祭便孙、亚拿女阿何利巴玛、';
_Gen36_3='又娶以实玛利女、尼拜约妹巴实抹、';
_Gen36_4='亚大生以利法、巴实抹生流珥、';
_Gen36_5='阿何利巴玛生耶乌施、雅兰、可拉、此皆以扫于迦南地所生者、';
_Gen36_6='以扫率妻、与子女家人、牛羊牲畜、及在迦南所得之资财、往诣他方、离弟雅各、';
_Gen36_7='盖二人资财丰盛、牲畜繁多、所旅之地、不能容之、弗获同居、';
_Gen36_8='以扫即以东、居西珥山、○';
_Gen36_9='以扫居西珥山、为以东族祖、厥裔如左、';
_Gen36_10='其子名以利法、亚大所生、流珥、巴实抹所生、';
_Gen36_11='以利法生提幔、阿抹、洗玻、迦坦、基纳斯、';
_Gen36_12='以利法妾亭纳、生亚玛力、此皆以扫妻亚大之裔、';
_Gen36_13='流珥生拿哈、谢拉、沙玛、米撒、此皆以扫妻巴实抹之裔、';
_Gen36_14='祭便孙、亚拿女阿何利巴玛、从以扫生耶乌施、雅兰、可拉、○';
_Gen36_15='以扫胤中、有为族长者、其略如左、以扫冢子以利法子孙中、有提幔族长、阿抹族长、洗玻族长、基纳斯族长、';
_Gen36_16='可拉族长、迦坦族长、亚玛力族长、此以利法后裔中之族长、在以东地、皆亚大之裔、○';
_Gen36_17='以扫子流珥子孙中、有拿哈族长、谢拉族长、沙玛族长、米撒族长、此流珥后裔中之族长、在以东地、皆以扫妻巴实抹之裔、';
_Gen36_18='阿何利巴玛子孙中、有耶乌施族长、雅兰族长、可拉族长、此皆以扫妻亚拿女阿何利巴玛之裔、';
_Gen36_19='上所记诸族长、皆以扫即以东之子孙、○';
_Gen36_20='素居是地者、何利人西珥子孙、其略如左、罗坍、朔巴、祭便、亚拿、';
_Gen36_21='底顺、以察、底珊、此皆以东地何利人西珥裔中之族长、';
_Gen36_22='罗坍子何利、希幔妹亭纳、';
_Gen36_23='朔巴子亚勒文、玛拿辖、以巴录、示玻、阿南、';
_Gen36_24='祭便子亚雅、亚拿、当时在野牧父祭便之驴、遇温泉者、即此亚拿、';
_Gen36_25='亚拿子底顺、女阿何利巴玛、';
_Gen36_26='底顺子欣但、伊是班、益兰、基兰、';
_Gen36_27='以察子辟罕、撒番、亚干、';
_Gen36_28='底珊子乌斯、亚兰、';
_Gen36_29='何利族长、其略如左、罗坍族长、朔巴族长、祭便族长、亚拿族长、';
_Gen36_30='底顺族长、以察族长、底珊族长、此皆何利人在西珥地为族长者、○';
_Gen36_31='当以色列人未有王时、王于以东地者、其略如左、';
_Gen36_32='比珥子比拉为王于以东、都亭哈巴、';
_Gen36_33='比拉薨、波斯拉人谢拉子约巴嗣位、';
_Gen36_34='约巴薨、提幔人户珊嗣位、';
_Gen36_35='户珊薨、比达子哈达、即昔于摩押田击米甸人者嗣位、都亚未得、';
_Gen36_36='哈达薨、玛士利加人桑拉嗣位、';
_Gen36_37='桑拉薨、河滨利河伯人扫罗嗣位、';
_Gen36_38='扫罗薨、亚革波子巴勒哈南嗣位、';
_Gen36_39='巴勒哈南薨、哈达嗣位、都巴乌、其后米希他别、乃米萨合孙、玛特利之女、○';
_Gen36_40='以扫裔诸族长、依其世系居处名氏、其略如左、亭纳族长、亚勒瓦族长、耶帖族长、';
_Gen36_41='阿何利巴玛族长、以拉族长、比嫩族长、';
_Gen36_42='基纳斯族长、提幔族长、米比萨族长、';
_Gen36_43='玛基叠族长、以兰族长、以上所载、皆以东之族长、依其疆域、在其壤地、以东族祖、即以扫是、';
_Gen37_1='雅各居迦南、即父所旅之地、';
_Gen37_2='其略如左、孺子约瑟、年十有七、偕兄牧羊、与父妾辟拉悉帕诸子为侣、以其过告父、';
_Gen37_3='以色列之生约瑟也、年已迈矣、故爱之逾于诸子、为制彩衣、';
_Gen37_4='诸兄见父爱约瑟逾于己、遂憾之、不能语以善言、○';
_Gen37_5='约瑟得梦、述于诸兄、诸兄憾之愈甚、';
_Gen37_6='约瑟曰、我所梦者、请听之、';
_Gen37_7='吾侪于田束禾、我所束者起而立、尔所束者环而拜、';
_Gen37_8='诸兄曰、尔果将君我乎、抑辖我乎、故因其梦与言、而益憾之、';
_Gen37_9='约瑟复梦、告诸兄曰、我梦得其二矣、有日月十一星、皆拜我、';
_Gen37_10='约瑟告父兄时、父叱之曰、尔所梦者何耶、我与汝母汝兄、果将俯伏拜尔乎、';
_Gen37_11='诸兄嫉之、惟父志其言、○';
_Gen37_12='诸兄往示剑、牧父群羊、';
_Gen37_13='以色列语约瑟曰、来、尔兄非牧于示剑乎、吾将遣尔诣之、曰、我在斯、';
_Gen37_14='曰、往观诸兄、及群羊安否、而返告我、遂由希伯仑谷遣之、乃往示剑、';
_Gen37_15='踯躅田间、或遇之曰、尔何求耶、';
_Gen37_16='曰、求我兄、彼牧羊何所、请告我、';
_Gen37_17='曰、已去此矣、我闻其言、将往多坍、约瑟追之、见于多坍、○';
_Gen37_18='约瑟未至、诸兄遥见、共谋杀之、';
_Gen37_19='相语曰、作梦者来矣、';
_Gen37_20='莫若杀之、掷于井、谓为恶兽所食、观其梦有何征验、';
_Gen37_21='流便闻之、欲救约瑟曰、勿戕其命、';
_Gen37_22='又曰、勿流其血、勿著以手、旷野有井、投之于中可也、盖欲援之、归诸其父、';
_Gen37_23='约瑟至、诸兄褫其彩衣、';
_Gen37_24='执而投诸眢井、○';
_Gen37_25='诸兄坐而食饼、望见以实玛利人、联队自基列来、以群驼负香料乳香没药、欲下埃及、';
_Gen37_26='犹大谓兄弟曰、杀弟而匿其血、何益之有、';
_Gen37_27='彼乃我弟、我之骨肉、毋著以手、莫若鬻于以实玛利人、兄弟从之、';
_Gen37_28='以实玛利人乃米甸贾、适经其处、诸兄乃援约瑟出井、鬻之、获金二十、以实玛利人挈约瑟往埃及、○';
_Gen37_29='流便至井、窥约瑟不在、遂裂己衣、';
_Gen37_30='返见诸弟曰、孺子不在、我将焉往、';
_Gen37_31='昆弟宰牡山羊、濡约瑟衣于血、';
_Gen37_32='遣人携之诣父曰、我侪得此、试观为尔子之衣否、';
_Gen37_33='雅各识之、曰、是吾子之衣也、彼为恶兽所食、约瑟破裂无疑矣、';
_Gen37_34='遂裂己衣、腰束以麻、伤悼日久、';
_Gen37_35='子女群来相慰、父不受慰、曰、我必悲哀至于阴府、就子乃已、父之痛子如此、';
_Gen37_36='米甸贾携约瑟至埃及、鬻与法老臣侍卫长波提乏、';
_Gen38_1='维时、犹大离诸昆弟、就亚杜兰人希拉、';
_Gen38_2='见迦南人书亚女、娶之、与之同室、';
_Gen38_3='妇妊生子、犹大名之曰珥、';
_Gen38_4='再妊生子、母名之曰俄南、';
_Gen38_5='复妊生子、名之曰示拉、时、犹大居于基悉、';
_Gen38_6='犹大为长子珥娶室、名他玛、';
_Gen38_7='珥行恶于耶和华前、耶和华杀之、';
_Gen38_8='犹大命俄南曰、汝其与嫂同室、以尽弟分、生子嗣兄、';
_Gen38_9='俄南知子不归己、不欲为兄存后、与嫂偕寝时、遗泄于地、';
_Gen38_10='所为不悦于耶和华、耶和华亦杀之、';
_Gen38_11='犹大恐季子亦死、如二兄然、谓媳他玛曰、姑居父家、守志勿嫁、待吾子示拉长、遂往居父家、○';
_Gen38_12='久之、犹大妻书亚女死、犹大既得慰藉、与友亚杜兰人希拉往亭拿、就剪羊毛者、';
_Gen38_13='或告他玛曰、汝舅往亭拿剪羊毛、';
_Gen38_14='他玛见示拉长、而未得嫁之、乃去嫠服、以帕蒙面蔽体、坐于伊拿印邑门、在往亭拿之途侧、';
_Gen38_15='犹大见其蔽面、以为妓、';
_Gen38_16='道旁就之曰、来、我与尔偕寝、盖不知为媳也、妇曰、与我偕寝、何以赠我、';
_Gen38_17='曰、必遗群中山羊之羔、曰、羔未至、与质否、';
_Gen38_18='曰、与尔何质、曰、尔印与绅、及手中杖、乃畀之、遂与偕寝、妇即怀妊、';
_Gen38_19='起而去、脱帕、仍衣嫠服、';
_Gen38_20='犹大托友亚杜兰人遗之羔、由妇取质、而不获见、';
_Gen38_21='询居民曰、伊拿印道旁、有妓安在、曰、此地无妓、';
_Gen38_22='返见犹大曰、求之不得、居民亦言彼地无妓、';
_Gen38_23='犹大曰、吾既托尔遗羔、不得其人、任妇得质、免我贻羞、○';
_Gen38_24='约越三月、或告犹大曰、尔媳他玛有淫行、今已怀妊、犹大曰、曳出焚之、';
_Gen38_25='既出、遣人谓舅曰、我之怀妊、由于此物之主、试观此印、及绅与杖、为谁所有、';
_Gen38_26='犹大承之、曰、我不嫁之与子示拉、妇犹贤于我也、嗣后犹大不复近之、';
_Gen38_27='妇临产、知其孪生、';
_Gen38_28='产际、其一出手、收生者以绛丝系之、曰、此首出也、';
_Gen38_29='手入、其他出矣、收生者曰、尔何自坼、故命名法勒斯、';
_Gen38_30='其手系绛丝者后出、命名谢拉、';
_Gen39_1='约瑟被携至埃及、法老臣侍卫长波提乏、由以实玛利人购之、';
_Gen39_2='约瑟居其主埃及人家、耶和华偕之、所为畅遂、';
_Gen39_3='厥主见耶和华偕之、使其诸事亨通、';
_Gen39_4='故加以恩、俾侍左右、委治家业、悉以所有、归其掌握、';
_Gen39_5='自委治家业、耶和华为约瑟故、锡嘏其主埃及人家、凡在室在田、咸蒙福祉、';
_Gen39_6='其主遂以所有、悉付约瑟、于己所食外、不知其他、约瑟仪容秀美、○';
_Gen39_7='嗣后主母目约瑟曰、与我偕寝、';
_Gen39_8='约瑟弗从、曰、主不知家事、以凡所有、归我掌握、';
_Gen39_9='此家之中、莫大于我、除尔为主室外、无一不归我者、曷敢干此元恶、获罪于上帝、';
_Gen39_10='妇日诱之、约瑟弗从、不与偕寝、亦不与同在、';
_Gen39_11='一日入室治事、旁无家人、';
_Gen39_12='主母执其衣、曰、与我偕寝、约瑟弃衣而遁、';
_Gen39_13='妇见其遁、遗衣在手、';
_Gen39_14='则呼家人曰、主使希伯来人至此、调戏我侪、适来欲偕我寝、我厉声号呼、';
_Gen39_15='彼闻我扬声、遗衣逃遁而出、';
_Gen39_16='妇存其衣、以待主归、';
_Gen39_17='至则告曰、尔所携至之希伯来仆、入而戏我、';
_Gen39_18='我扬声号呼、彼乃遗衣遁去、○';
_Gen39_19='主闻其妻言曰、仆待我如是、则怒、';
_Gen39_20='执约瑟下狱、即犯王章者幽囚之处、由是约瑟下狱、';
_Gen39_21='耶和华偕之、施以慈惠、令沾思于司狱、';
_Gen39_22='司狱以狱囚悉畀约瑟掌理、狱中所为、悉由约瑟、';
_Gen39_23='司狱一无所顾、咸归约瑟、盖耶和华偕之、使其所为、无不亨通、';
_Gen40_1='厥后、埃及王之酒政膳长、干犯其主、';
_Gen40_2='法老怒酒政膳长二臣、';
_Gen40_3='下之于狱、在侍卫长第中、即约瑟幽囚之处、';
_Gen40_4='侍卫长付与约瑟、俾侍其侧、二人在狱日久、';
_Gen40_5='王之酒政膳长、系于狱中、同夜得梦、梦各有兆、';
_Gen40_6='诘朝约瑟入、见其有忧色、';
_Gen40_7='问曰、尔曹今日、何有忧色若是、';
_Gen40_8='曰、我侪得梦、无人能占、曰、占梦岂非由于上帝乎、请述于我、○';
_Gen40_9='酒政以梦告约瑟曰、吾梦有葡萄树于前、';
_Gen40_10='树有三枝、恍若萌芽舒蕊、结实累然而熟、';
_Gen40_11='吾手执法老爵、摘取葡萄、挤汁其中、以奉法老、';
_Gen40_12='约瑟曰、三枝者、三日也、';
_Gen40_13='三日间、法老将提尔出狱、复尔原职、奉爵法老、如昔为酒政然、此其占也、';
_Gen40_14='尔既得志、请垂念我、施恩于我、为我告法老、拯我出此、';
_Gen40_15='我乃被掠、出自希伯来境、在此未作关于系狱之事、';
_Gen40_16='膳长见其占吉、谓约瑟曰、我亦得梦、有白饼三筐在于首、';
_Gen40_17='上筐盛法老所食之炙馔、有鸟啄之、';
_Gen40_18='约瑟曰、三筐者、三日也、';
_Gen40_19='三日间、法老将断尔首、悬尔于木、鸟啄汝肉、此其占也、';
_Gen40_20='越至三日、法老诞辰、赐宴群臣、召酒政膳长出狱、';
_Gen40_21='复酒政职、奉爵于前、';
_Gen40_22='悬膳长于木、悉如约瑟所占、';
_Gen40_23='然酒政不念约瑟、竟忘之矣、';
_Gen41_1='越二年、法老梦立河滨、';
_Gen41_2='见七牝牛自河出、色美体肥、啮刍芦中、';
_Gen41_3='又见七牝牛自河出、色恶体瘠、与前所见之牛、同立河滨、';
_Gen41_4='色恶体瘠者、吞其色美体肥者、法老乃寤、';
_Gen41_5='再寝、复梦、见麦一茎生七穗、既茂且佳、';
_Gen41_6='后又生七穗、细弱而暴于东风、';
_Gen41_7='细弱之穗、吞其既茂且佳之七穗、法老寤、知为梦、';
_Gen41_8='诘朝、中心忧疑、召埃及博士哲人、以梦告之、无能占者、○';
_Gen41_9='酒政谓法老曰、今日我忆昔日之咎、';
_Gen41_10='曩者法老怒臣、以我及膳长、囚于侍卫长第中之狱、';
_Gen41_11='彼与我同夜得梦、梦各有兆、';
_Gen41_12='时、有希伯来少者、偕我在狱、为侍卫长之役、我侪以梦告之、彼循各梦而占、';
_Gen41_13='后依所占而应、臣得复职、膳长悬木、○';
_Gen41_14='法老遣使召约瑟、急令出狱、薙发易衣、入觐法老、';
_Gen41_15='法老谓约瑟曰、我得一梦、无人能占、或告我曰、汝闻梦能占之、';
_Gen41_16='约瑟对曰、此非我所能、惟上帝必以平安之兆示法老、';
_Gen41_17='法老曰、我梦立河滨、';
_Gen41_18='见七牛自河出、体肥色美、啮刍芦中、';
_Gen41_19='又见七牛继之而上、色恶体瘠、如斯陋劣、遍埃及未之见也、';
_Gen41_20='瘠且恶者、吞其先出之七肥牛、';
_Gen41_21='既吞、依然陋劣、末由知其食之、我乃寤、';
_Gen41_22='复梦、见一茎生七穗、既茂且佳、';
_Gen41_23='厥后又生七穗、枯且细、暴于东风、';
_Gen41_24='细者吞其七佳穗、我以此梦告诸博士、莫能述之、○';
_Gen41_25='约瑟谓法老曰、法老之梦一也、上帝以所欲为、示于法老、';
_Gen41_26='七美牛者、七年也、七佳穗者、亦七年也、其梦维一、';
_Gen41_27='继而上之七牛、瘠且恶者、七年也、无实之七穗、暴于东风者、亦七年、即饥年也、';
_Gen41_28='我言上帝以所欲为示法老者、此之谓也、';
_Gen41_29='遍埃及地、将有七丰年、';
_Gen41_30='后则继以七饥年、使斯土为凶荒所灭、不忆前此之丰稔、';
_Gen41_31='盖后至之凶荒特甚、故畴昔之丰稔不知也、';
_Gen41_32='上帝定此、将速成之、故使法老复梦、';
_Gen41_33='今可择一才智之士、使治埃及、';
_Gen41_34='亦立群督于国、俾于七丰年中、征粮五分之一、';
_Gen41_35='敛丰年之粮、归法老之手、积之于廪、守之于城、';
_Gen41_36='以为将来七凶年之蓄、庶免此国灭于凶荒、○';
_Gen41_37='法老与群臣善其言、';
_Gen41_38='法老谓群臣曰、如此之人、感于上帝之神、岂易得乎、';
_Gen41_39='又谓约瑟曰、上帝既以此示汝、尔之才智、莫与比拟、';
_Gen41_40='尔可治我家、我民举止、咸遵尔命、我尊于尔、只在国位、';
_Gen41_41='又曰、我立尔统辖埃及、';
_Gen41_42='遂脱指环、授约瑟手、衣以枲衣、复以金链垂其项、';
_Gen41_43='乘以副车、前驱者呼曰跪、由是立为通国之宰、';
_Gen41_44='法老谓约瑟曰、我乃法老、埃及通国、非有尔命、无敢举手足者、';
_Gen41_45='法老赐约瑟名曰撒发那忒巴内亚、以安邑祭司波提非拉女亚西纳妻之、约瑟出巡埃及、○';
_Gen41_46='约瑟觐埃及王法老时、年已三十、爰离法老、遍巡四方、';
_Gen41_47='七丰年中、物产蕃盛、';
_Gen41_48='约瑟敛埃及七年之粮、储于城内、各邑郊之粮、储于本邑、';
_Gen41_49='遂积谷如海沙之多、不复计算、不可胜数故也、';
_Gen41_50='荒年未至、安邑祭司波提非拉女亚西纳、为约瑟生二子、';
_Gen41_51='长子命名玛拿西、曰、上帝使我不复念昔日之苦、以及父家、';
_Gen41_52='季子命名以法莲、曰、上帝于我历苦之地、使我昌炽、○';
_Gen41_53='埃及地、七年之丰裕既过、';
_Gen41_54='七年之凶荒继至、应约瑟言、列国皆饥、惟埃及遍处有粮、';
_Gen41_55='迨埃及饥、民求食于法老、法老谕曰、往见约瑟、循其所命而行、';
_Gen41_56='维时、天下皆饥、埃及之饥亦甚、约瑟遂启仓廪、粜粮于埃及人、';
_Gen41_57='诸国至埃及、乞籴于约瑟、天下皆饥故也、';
_Gen42_1='雅各知埃及有粮、谓诸子曰、尔曹曷相观望、';
_Gen42_2='我闻埃及有粮、可往籴之、以延生命、免于死亡、';
_Gen42_3='于是约瑟诸昆十人、往籴于埃及、';
_Gen42_4='其弟便雅悯、雅各不遣之偕行、曰、恐其罹害、';
_Gen42_5='群诣埃及籴粮、以色列诸子亦至、迦南地饥故也、';
_Gen42_6='时、约瑟秉国钧、粜粮于兆民、诸昆至、俯伏以拜、';
_Gen42_7='约瑟见而识之、佯为不识、厉声曰、尔奚自、曰、自迦南来乞籴、';
_Gen42_8='约瑟识诸昆、而诸昆不之识、';
_Gen42_9='约瑟忆前梦、语诸昆曰、尔曹乃侦者、今来此、特窥是邦之虚实耳、';
_Gen42_10='曰、吾主、不然、仆为乞籴而来、';
_Gen42_11='我侪一父所生、为人笃实、非侦者也、';
_Gen42_12='曰、否、尔曹来窥是邦之虚实耳、';
_Gen42_13='曰、仆昆弟十二、迦南一人之子、一弟已亡、季者偕父、';
_Gen42_14='约瑟曰、汝为侦者、我言诚是、';
_Gen42_15='若不携季者至、以征尔言之真伪、吾指法老生命而誓、不许尔出此、';
_Gen42_16='尔中惟遣一人携汝弟来、其余禁锢、俟征尔语、知尔诚否、非然、吾指法老生命而言、汝果侦者、';
_Gen42_17='遂同幽于狱三日、○';
_Gen42_18='至三日、语之曰、我寅畏上帝、有一策焉、尔若从之、则可得生、';
_Gen42_19='尔果笃实、则囚一人于狱、其余载粮而归、以救尔家之饥、';
_Gen42_20='携季者至、以征尔言、免于死亡、乃遵命而行、';
_Gen42_21='相语曰、昔吾侪缘弟获戾、见其苦衷、而不听其祈求、故遭此难、';
_Gen42_22='流便曰、我岂不曰、勿干咎于孺子、惟尔弗听、故讨其血于我也、';
_Gen42_23='诸昆不知约瑟识其言、盖彼此藉译传语、';
_Gen42_24='约瑟退而哭、复出与语、自众中取西缅、系之于前、';
_Gen42_25='命以粮充诸昆囊、各反其金于中、馈之糇粮、遂如命以行、○';
_Gen42_26='其人负粮于驴而去、';
_Gen42_27='至旅邸、一人启囊、以粮饲驴、见金在囊口、';
_Gen42_28='告昆弟曰、我金见反、犹在于囊、众心沮丧、战栗而相告曰、上帝于我、所为何耶、';
_Gen42_29='遂归迦南、见父雅各、告以所遇、';
_Gen42_30='曰、国宰厉声叱我、以我为侦者、';
_Gen42_31='我曰、吾侪为人笃实、非侦者也、';
_Gen42_32='同父昆弟、十有二人、一弟已亡、季者偕父、在于迦南、';
_Gen42_33='国宰谓我曰、尔果笃实、有策可知、即于尔中、必留一人偕我、其余载粮、以救尔家之饥、';
_Gen42_34='携季者来斯、则知尔非侦者、诚为笃实、我乃反尔昆弟、听尔贸易于国、○';
_Gen42_35='迨倾厥囊、所缄之金、具在其中、父子见之、皆惧、';
_Gen42_36='其父雅各谓之曰、尔曹丧我子矣、约瑟已亡、西缅亦亡、今欲取便雅悯、此皆有害于我、';
_Gen42_37='流便语父曰、请付我手、我必反之、不携之归、杀我二子可也、';
_Gen42_38='曰、我之幼子、必不与尔偕行、其兄已亡、惟彼独存、如途间遭害、则尔使我皓首惨然下阴府矣、';
_Gen43_1='境内饥甚、';
_Gen43_2='埃及所运之粮已罄、父曰、复往、少为乞籴、';
_Gen43_3='犹大曰、其人切告我曰、如不携季者至、不得觌吾面、';
_Gen43_4='若遣弟偕往、我则为尔乞籴、';
_Gen43_5='不遣、我则不往、盖其人曰、如不携季者至、不得觌吾面、';
_Gen43_6='以色列曰、胡为如是苦我、告以有弟、';
_Gen43_7='曰、其人诘我及戚族云、尔父尚在、犹有弟否、我以实告、岂知其命我携弟来耶、';
_Gen43_8='犹大谓父以色列曰、遣孺子与我偕、即起而往、尔我暨子女、均可延生不死、';
_Gen43_9='我敢保之、惟我是问、如不携归、置于尔前、我毕生负咎、';
_Gen43_10='若无濡滞、已往返者再、';
_Gen43_11='其父以色列曰、若然、可如是行、盛斯土之佳品于器、携馈其人以为礼、乳香与蜜少许、及香料、没药、榧子、杏仁、';
_Gen43_12='挈金乞籴、倍其前数、昔得于囊之金、悉以返之、恐其或有差谬也、';
_Gen43_13='更携汝弟、往见其人、';
_Gen43_14='愿全能之上帝、使尔蒙矜恤于其前、释尔兄与便雅悯、若我丧子、则丧之耳、';
_Gen43_15='遂取品物、挈籴金倍其数、及便雅悯诣埃及、立约瑟前、○';
_Gen43_16='约瑟见便雅悯偕至、谓家宰曰、导此人入室、宰牲设席、是日亭午、彼与我共食、';
_Gen43_17='家宰遵命、导之入室、';
_Gen43_18='十人导至约瑟家、则惧、曰、缘昔反金于囊、故招我入、欲乘隙攻我、执我为奴、而攘我驴、';
_Gen43_19='乃就家宰于门侧、谓之曰、';
_Gen43_20='吾主、昔我来此乞籴、';
_Gen43_21='归至旅邸、启囊、见各人之金犹在、其数无缺、今我反之、';
_Gen43_22='此外尚挈金乞籴、藏金于囊、不识谁为之、';
_Gen43_23='曰、安哉、无惧、尔之上帝、即尔父之上帝、赐财于尔囊、尔金我已受之矣、遂出西缅相见、';
_Gen43_24='咸导入约瑟室、给水濯足、且饲其驴、';
_Gen43_25='昆弟闻将食于此、乃备品物、以待约瑟亭午至、○';
_Gen43_26='约瑟既归、昆弟陈品物于室、俯伏拜之、';
_Gen43_27='约瑟问其安、曰、汝前言之老父、尚在无恙乎、';
_Gen43_28='曰、吾主之仆我父、尚在无恙、遂鞠躬而拜、';
_Gen43_29='约瑟目睹同母弟便雅悯、曰、尔前言之季弟、即斯人乎、又曰、小子、愿上帝施恩于汝、';
_Gen43_30='约瑟慕弟情急、择所而哭、乃入内室哭焉、';
_Gen43_31='后靧面出、强制其情、命进馔、';
_Gen43_32='遂进之、约瑟一席、昆弟一席、共食之埃及人一席、缘埃及人与希伯来族同席、以为不屑、';
_Gen43_33='昆弟列坐于前、长幼各依其序、彼此异之、';
_Gen43_34='约瑟推食食之、惟便雅悯之馔五倍、遂饮同乐、';
_Gen44_1='约瑟命家宰曰、以粮充其人之囊、依所能负、反金于中、';
_Gen44_2='以我银爵、与季者之籴金、置于季者囊、家宰如命而行、';
_Gen44_3='黎明、人与驴、俱遣之去、';
_Gen44_4='距邑未远、约瑟谓家宰曰、起追其人、及之、则曰、曷以恶报善耶、';
_Gen44_5='此器非吾主所用以饮、而藉以卜者乎、尔行此事、是不良也、';
_Gen44_6='追既及、如言以告、';
_Gen44_7='曰、吾主、何出此言、斯事仆断不为、';
_Gen44_8='昔得金于囊、我自迦南来、携以反尔、则我岂窃金银于尔主之室乎、';
_Gen44_9='可索仆中、获之于谁、即致之死、我众为尔奴、';
_Gen44_10='曰、如尔言、获之于谁、当为我奴、余皆无辜、';
_Gen44_11='各急下囊启之、';
_Gen44_12='家宰索焉、自长迄幼、得爵于便雅悯囊、';
_Gen44_13='众则裂衣、使驴负载、而返于邑、○';
_Gen44_14='犹大与昆弟至、约瑟尚在室、遂俯伏其前焉、';
_Gen44_15='约瑟曰、尔所行者何耶、我之为人、信能占卜、尔不知乎、';
_Gen44_16='犹大曰、我侪于主、夫复何言、尚有何辞、焉能自解、上帝摘仆之咎、获爵于其手者、与我侪咸为主之奴、';
_Gen44_17='约瑟曰、我断不为此、获爵于其手者、当为我奴、尔众安然以归、见父可也、○';
_Gen44_18='犹大前曰、吾主欤、尔与法老一体、容仆进一言于主耳、请毋怒、';
_Gen44_19='昔主问仆云、父尚在否、有兄弟否、';
_Gen44_20='我告吾主曰、老父尚在、暮年生季子、其同母之兄亡矣、厥母惟遗此子、父爱之、';
_Gen44_21='主语仆曰、携之来、使我目睹之、';
_Gen44_22='仆告主曰、孺子不能离父、离之则父死、';
_Gen44_23='主曰、季弟不偕至、尔曹不复觌吾面、';
_Gen44_24='仆归、见主之仆我父、以主言告之、';
_Gen44_25='父曰、复往、少为乞籴、';
_Gen44_26='仆曰、不可往也、若季弟偕往则可、盖季弟不同行、不得见其人之面、';
_Gen44_27='主之仆我父曰、尔知我妻惟生二子、';
_Gen44_28='一出不归、我曰必破裂矣、至今未见、';
_Gen44_29='若亦携此而去、设其遘害、则尔使我皓首惨然下阴府矣、';
_Gen44_30='父子二人、相依为命、我归见主之仆我父、而孺子不与我偕、';
_Gen44_31='父不见孺子必死、是仆使主之仆我父、皓首惨然下阴府也、';
_Gen44_32='且仆曾保孺子于父曰、如不携归以见、我毕生负咎于父前、';
_Gen44_33='今求准仆代孺子居此、为吾主之奴、容其偕兄归、';
_Gen44_34='若孺子不与我同返、父之悲惨、何忍见乎、';
_Gen45_1='约瑟当侍者前、情不能制、遂呼曰、屏众、约瑟使昆弟相识时、左右无人、';
_Gen45_2='遂大声号哭、埃及人与法老家悉闻之、';
_Gen45_3='约瑟谓昆弟曰、我乃约瑟、吾父尚在乎、昆弟惶惧于其前、无辞以对、';
_Gen45_4='约瑟曰、请前、则皆前、曰、吾乃尔弟约瑟、尔鬻于埃及者、';
_Gen45_5='勿以鬻我来此、自忧自恨、盖上帝遣我先尔而至、以全尔生、';
_Gen45_6='境内已饥二年、犹有五载、无稼无穑、';
_Gen45_7='上帝遣我先尔而至、存尔后裔于世、大施拯救、以全尔生、';
_Gen45_8='我之至此、非尔所使、乃上帝也、使我为法老父、兼司宗室、治理埃及通国、';
_Gen45_9='尔速诣吾父、告曰、汝子约瑟言上帝立我为埃及宰、请来此、毋稽留、';
_Gen45_10='尔与子孙牛羊、及凡所有、居于歌珊、密迩乎我、';
_Gen45_11='饥馑尚有五年、我于彼供养尔、庶免尔与眷聚、及所有者匮乏、';
_Gen45_12='我亲与尔言、尔曹与弟便雅悯、皆目睹之、';
_Gen45_13='我在埃及所得之荣暨尔所见、返告吾父、速迎之来、';
_Gen45_14='遂抱弟便雅悯颈而哭、便雅悯亦抱其颈而哭、';
_Gen45_15='约瑟与诸昆弟接吻而哭、厥后、昆弟始与之言、○';
_Gen45_16='其事闻于法老宫、曰、约瑟之兄弟至、法老与其臣咸悦、';
_Gen45_17='法老命约瑟曰、嘱尔兄弟负物于畜、而往迦南、';
_Gen45_18='迎父与眷聚就我、我必以埃及嘉物予尔、俾尔食其肥甘、';
_Gen45_19='今我命尔、必如是行、以埃及车、载厥妻孥、迎父而至、';
_Gen45_20='毋惜尔之器用、盖埃及嘉物、皆为尔有也、○';
_Gen45_21='以色列诸子、依此而行、约瑟循法老命、给之车乘、馈之糇粮、';
_Gen45_22='各赠衣一袭、赠便雅悯金三百、衣五袭、';
_Gen45_23='其馈父也、牡驴十、负埃及之嘉物、牝驴十、负粮与食品为父途中之需、';
_Gen45_24='遣兄弟归、曰、途间慎毋相争、';
_Gen45_25='遂离埃及往迦南、诣父雅各、';
_Gen45_26='告之曰、约瑟尚在、为埃及通国之宰、雅各心灰、不信其言、';
_Gen45_27='诸子告以约瑟语、雅各见约瑟遣车载己、其神复苏、';
_Gen45_28='曰、足矣、吾子约瑟尚在、我未死、必往见之、';
_Gen46_1='以色列携凡所有启行、至别是巴、献祭于父以撒之上帝、';
_Gen46_2='夜间、上帝于异象中、呼以色列曰、雅各、雅各、曰、吾在此、';
_Gen46_3='曰、我乃上帝、即尔父之上帝、尔往埃及、勿惧、在彼、我必使尔成为大国、';
_Gen46_4='我将偕尔至埃及、导尔归故土、约瑟将按厥手、俾尔瞑目、';
_Gen46_5='雅各由别是巴启行、诸子以法老所遣之车、载父雅各、及其妻孥、';
_Gen46_6='雅各与其戚属、挈群畜、暨在迦南所得之货财、往于埃及、';
_Gen46_7='诸子、诸孙、诸女、诸孙女、咸至埃及、○';
_Gen46_8='以色列族至埃及者、其名如左、雅各与其诸子、长子流便、';
_Gen46_9='流便之子、哈诺、法路、希斯仑、迦米、';
_Gen46_10='西缅之子、耶母利、雅悯、阿辖、雅斤、琐辖、及迦南女所生之扫罗、';
_Gen46_11='利未之子、革顺、哥辖、米拉利、';
_Gen46_12='犹大之子、珥、俄南、示拉、法勒斯、谢拉、珥与俄南死于迦南、法勒斯之子希斯伦、哈母勒、';
_Gen46_13='以萨迦之子、陀拉、普瓦、约伯、伸仑、';
_Gen46_14='西布伦之子、西烈、以伦、雅利、';
_Gen46_15='此利亚在巴旦亚兰、从雅各所生之子孙、与女底拿、共三十三人、';
_Gen46_16='迦得之子、洗非芸、哈基、书尼、以斯本、以利、亚罗底、亚列利、';
_Gen46_17='亚设之子、音拿、亦施瓦、亦施韦、比利亚、及女西拉、比利亚之子、希别、玛结、';
_Gen46_18='此拉班所赐利亚之婢悉帕、从雅各所生之子孙、共十六人、';
_Gen46_19='雅各妻拉结之子、约瑟、便雅悯、';
_Gen46_20='安邑祭司波提非拉女亚西纳、在埃及从约瑟生玛拿西、以法莲、';
_Gen46_21='便雅悯之子、比拉、比结、亚实别、基拉、乃幔、以希、罗实、母平、户平、亚勒、';
_Gen46_22='此拉结从雅各所生之子孙、共十四人、';
_Gen46_23='但之子户伸、';
_Gen46_24='拿弗他利之子、雅薛、沽尼、耶色、示冷、';
_Gen46_25='此拉班所赐拉结之婢辟拉、从雅各所生之子孙、共七人、';
_Gen46_26='凡雅各所出、同至埃及者、共六十六人、子妇不与焉、';
_Gen46_27='约瑟在埃及生二子、属于雅各家至埃及者、共七十人、○';
_Gen46_28='雅各遣犹大先诣约瑟、导往歌珊、众咸至焉、';
_Gen46_29='约瑟备车、往歌珊迓父、见之、抱颈而哭不辍、';
_Gen46_30='以色列谓约瑟曰、尔既尚存、我见汝面、虽死无憾、';
_Gen46_31='约瑟谓昆弟及父家曰、我将往告法老、昔在迦南、我之昆弟暨父家咸至、';
_Gen46_32='彼乃牧者、养畜为业、今携牛羊、及凡所有而至、';
_Gen46_33='法老召尔时、问汝何业、';
_Gen46_34='则曰、尔仆自幼迄今、养畜为业、我祖亦然、如是、可居歌珊、盖埃及人视牧者为可憎也、';
_Gen47_1='约瑟觐法老、告曰、我之父兄、挈牛羊及所有、来自迦南、今在歌珊、';
_Gen47_2='约瑟简兄弟五人、引见法老、';
_Gen47_3='法老曰、尔操何业、曰、仆与祖俱牧羊、';
_Gen47_4='又曰、迦南饥甚、牲畜无刍、故来旅此、求许仆居歌珊、';
_Gen47_5='法老谕约瑟曰、尔之父兄、既至尔处、';
_Gen47_6='埃及地在尔前、俾尔父兄、处彼膏壤、可任其居歌珊、倘知昆弟中有能者、使为我牧畜长、';
_Gen47_7='约瑟引父觐法老、雅各为法老祝嘏、';
_Gen47_8='法老问之曰、尔年几何矣、';
_Gen47_9='对曰、余旅世年百有三十、我之岁月无几、且历艰苦、不及吾祖旅世之年、';
_Gen47_10='雅各再为法老祝嘏而退、';
_Gen47_11='约瑟循法老命、处父兄于埃及之沃土、即兰塞境、与之为业、';
_Gen47_12='约瑟供养父兄、暨父眷属、各视其家而给之、○';
_Gen47_13='饥既太甚、四方无粮、埃及迦南、因而匮乏、';
_Gen47_14='埃及与迦南人、以金易粮、约瑟敛二地所有之金、储于法老之库、';
_Gen47_15='埃及迦南之金已尽、埃及人诣约瑟曰、金尽矣、请予我粮、奚为毙于尔前、';
_Gen47_16='约瑟曰、金既尽、以畜付我、我以粮易之、';
_Gen47_17='民牵畜就约瑟、约瑟以粮易其驴马牛羊、是年因易其畜、给之以粮、';
_Gen47_18='岁终、明年民复至曰、在主之前、我不敢隐、我金已尽、群畜悉归吾主、可见我无所有、惟身与田而已、';
_Gen47_19='何忍见我死而田荒、请以粮购我及我田、我与我田、效力于法老、第给我以种、使我延生不死、而田不荒、○';
_Gen47_20='埃及人窘于饥、各鬻其田、约瑟为法老购之、通国之田、皆归法老、';
_Gen47_21='约瑟移埃及四境之民于城邑、';
_Gen47_22='惟祭司之田未购、盖法老颁粮于祭司、祭司食其糈、故不鬻田、';
_Gen47_23='约瑟告民曰、今我为法老购尔及田、有种于此、播田可也、';
_Gen47_24='穑时、当五输其一、以纳法老、尔得其四、为种以播、亦为尔及尔家人稚子所食、';
_Gen47_25='曰、尔援我命、愿沾主恩、为法老仆、';
_Gen47_26='约瑟立埃及田赋之法、五输其一、以纳法老、独祭司之田、不归法老、以迄于今、○';
_Gen47_27='以色列族居埃及之歌珊、在彼获业、生育甚多、';
_Gen47_28='雅各居埃及十有七年、享寿一百四十七岁、';
_Gen47_29='以色列死期将至、召子约瑟曰、如为尔所爱、则当置手于吾髀下、誓以仁诚待我、勿葬我于埃及、';
_Gen47_30='俟我与祖父偕眠时、必携我出埃及、葬于先人之兆、曰、必循尔命而行、';
_Gen47_31='曰、尔誓之、遂誓之、以色列乃倚床头、而崇拜焉、';
_Gen48_1='厥后、或告约瑟曰、尔父有疾、约瑟携二子玛拿西以法莲至、';
_Gen48_2='或告雅各曰、汝子约瑟来见、以色列强坐于床、';
_Gen48_3='谓约瑟曰、昔在迦南之路斯、全能上帝显见、锡嘏于我、';
_Gen48_4='曰、我将使尔生育繁多、成为群族、以斯土锡尔、爰及苗裔、以为恒业、';
_Gen48_5='我未至埃及、尔所生之二子、以法莲玛拿西、俱属于我、如流便西缅然、';
_Gen48_6='嗣后尔有所生、则为尔子、于彼昆弟名下共其业、';
_Gen48_7='昔我自巴旦至迦南、途间去以法他无几、拉结死、我葬之以法他、即伯利恒途侧、○';
_Gen48_8='以色列见约瑟二子、曰、此何人也、';
_Gen48_9='约瑟曰、乃上帝于斯、所赐我之子、曰、掳之来前、我为祝嘏、';
_Gen48_10='以色列年迈、目昏无见、约瑟携子进前、乃吻而抱之、';
_Gen48_11='谓约瑟曰、吾不意觌尔面、上帝复使睹尔子、';
_Gen48_12='约瑟令二子离膝前、而自伏地以拜、';
_Gen48_13='后携二子、右执以法莲、向以色列左、左执玛拿西、向以色列右、进于其前、';
_Gen48_14='以色列伸右手、按季子以法莲首、以左手按长子玛拿西首、交叉其臂、有意存焉、';
_Gen48_15='乃祝约瑟曰、昔我祖父亚伯拉罕以撒所崇事之上帝、迄今一生育我之上帝、';
_Gen48_16='拯我出患难之使者、愿其锡嘏童蒙、使归我及我祖父亚伯拉罕以撒名下、繁衍于地、';
_Gen48_17='约瑟见父以右手按以法莲首、不悦、乃举父手、欲自以法莲首、移于玛拿西首、';
_Gen48_18='曰、吾父勿尔、此乃长子、请按右手于其首、';
_Gen48_19='父不许、曰、吾子、我知之矣、此子亦必成为一族、且复昌大、惟季必越于长、其裔成为群族、';
_Gen48_20='是日祝之曰、以色列族祝嘏、必曰、愿上帝使之若以法莲玛拿西然、于是立以法莲在玛拿西之先、';
_Gen48_21='以色列语约瑟曰、我将死矣、惟上帝必偕尔、俾返先人之处、';
_Gen48_22='今我赐尔一区、较诸昆弟为尤多、其地即我以刃以弓、夺于亚摩利人之手者也、';
_Gen49_1='雅各召诸子曰、尔其会集、我以日后所遇之事告尔、';
_Gen49_2='雅各诸子咸集以听、从尔父以色列言、';
_Gen49_3='流便欤、尔乃吾之冢子、吾之能力、我强健时、所首生者、厥荣及权、超越于众、';
_Gen49_4='惟尔如水之沸、故不卓荦、缘登父床、而污我榻、';
_Gen49_5='西缅利未、乃兄弟也、所用之刃、是为凶器、';
_Gen49_6='我心不与同谋、我灵不与共会、盖其乘怒而戕人命、纵欲而断牛筋、';
_Gen49_7='厥怒烈可咒、厥气暴可诅、我必分之于雅各家、散之于以色列族、';
_Gen49_8='维汝犹大、兄弟颂扬、尔父之子、伏拜尔前、尔手扼敌之颈、';
_Gen49_9='吾子犹大、猛如稚狮、食其所攫而去、卧如牡狮、蹲如牝狮、孰敢撄之、';
_Gen49_10='厥梃不离犹大、秉钧者之杖、弗去其足间、迨细罗至、民咸归之、';
_Gen49_11='絷驴于葡萄树、维小驴于葡萄树之佳者、以酒浣衣、以葡萄汁濯服、';
_Gen49_12='厥目缘酒而赤、厥齿缘乳而白、';
_Gen49_13='西布伦将居海滨、为泊舟之所、界延西顿、';
_Gen49_14='以萨迦如健驴、卧于羊牢、';
_Gen49_15='视安静为可嘉、见土壤之甚美、鞠躬而负荷、作苦以服役、';
_Gen49_16='但为以色列支派之一、将治其民、';
_Gen49_17='但为道上之蛇、途间之蝮、以伤马足、而坠骑者、';
_Gen49_18='耶和华欤、尔之拯救、我所企望、';
_Gen49_19='迦得为军所逼、反迫其后、';
_Gen49_20='亚设所产食物、乃为肥甘、必出珍馐、为王所用、';
_Gen49_21='拿弗他利如释放之麀鹿、陈述嘉言、';
_Gen49_22='约瑟如结实之树枝、在于泉旁、其条蔓延逾垣、';
_Gen49_23='矢人虐遇之、射伤之、窘迫之、';
_Gen49_24='然其弓坚劲、其臂健捷、惟赖雅各全能之主、其为牧者、以色列之磐石、由之而出、';
_Gen49_25='彼为尔父之上帝、必辅助尔、全能之主、必锡嘏尔、赐以上天之祜、源泉之泽、产育乳哺之福、';
_Gen49_26='汝父所祝之嘏、愈于吾祖所祝之嘏、如冈陵之恒久、如山岳之高大、悉归约瑟之首、临乎冠昆弟者之顶、';
_Gen49_27='便雅悯如攫物之狼、朝吞所获、夕分所夺、○';
_Gen49_28='此乃以色列十二支派、其父为之祝嘏而言、各依其所应得者、';
_Gen49_29='复命之曰、我将归于列祖、当葬我于吾祖父之侧、在赫人以弗仑田之穴、';
_Gen49_30='即迦南境、与幔利相对、麦比拉田之穴、昔亚伯拉罕自赫人以弗仑、所购为业之冢地、';
_Gen49_31='曩于斯处、葬亚伯拉罕及其妻撒拉、亦葬以撒及其妻利百加、我亦葬利亚、';
_Gen49_32='其田与穴、购自赫人、';
_Gen49_33='雅各命众子毕、敛足于床、气绝而终、归于列祖、';
_Gen50_1='约瑟俯于父面、涕泣而吻之、';
_Gen50_2='命其医士、以香料殓父尸、遂以香料殓之、';
_Gen50_3='历至四旬、厥期既盈、埃及人哭之七旬、○';
_Gen50_4='哭期既竟、约瑟语法老之臣曰、若蒙汝恩、请告法老曰、';
_Gen50_5='吾父使我誓云、我将死矣、必葬于迦南地所修之墓、求容我往、葬父而返、';
_Gen50_6='法老曰、依汝父令尔所誓、可往葬之、';
_Gen50_7='约瑟遂往葬父、法老之臣、与宫庭长老、暨埃及长老偕行、';
_Gen50_8='约瑟眷聚、昆弟戚族俱往、独留孩稚牛羊于歌珊、';
_Gen50_9='车马同行、群从成队、';
_Gen50_10='至约但东、亚达禾场、号哭恸甚、约瑟为父悲哀七日、';
_Gen50_11='迦南居民、见其在亚达禾场号哭、则曰、埃及人之悲哀、甚矣哉、故其地名曰亚伯麦西、在约但东、';
_Gen50_12='雅各诸子、循父命而行、';
_Gen50_13='舁父至迦南、葬于麦比拉田之穴、与幔利相对、昔亚伯拉罕自赫人以弗仑、所购为业之冢地、○';
_Gen50_14='约瑟葬父既毕、与昆弟及送葬者、咸归埃及、○';
_Gen50_15='约瑟昆弟见父既没、相语曰、约瑟或憾我、念我之恶待、而尽报之、';
_Gen50_16='乃遣人语约瑟曰、父未没之先、嘱云、';
_Gen50_17='当谓约瑟曰、昔诸昆恶待于尔、请宥诸昆之罪、我侪为汝父上帝之仆、请赦我过、言间、约瑟哭焉、';
_Gen50_18='昆弟咸至、俯伏其前、曰我为尔仆、';
_Gen50_19='约瑟曰、毋惧、我岂代为上帝乎、';
_Gen50_20='尔曹意欲害我、而上帝反益我、以保兆人之命、得如今日、';
_Gen50_21='今尔勿恐、我必养尔、及尔子孙、遂以善言慰藉之、○';
_Gen50_22='约瑟与父家属居埃及、享寿百有十岁、';
_Gen50_23='得见以法莲之子孙三代、玛拿西孙、玛吉之子、亦育于其膝前、';
_Gen50_24='约瑟谓昆弟曰、我濒死矣、上帝必眷顾尔、导尔出斯土、反至所誓赐亚伯拉罕以撒雅各之地、';
_Gen50_25='约瑟使以色列族发誓、曰、上帝必眷顾尔、须携我骨出于斯土、';
_Gen50_26='约瑟享寿百有十岁而终、人以香料殓之、盖棺于埃及、';
_Exo1_1='以色列子、各携眷属、偕雅各至埃及者、其名如左、';
_Exo1_2='流便、西缅、利未、犹大、';
_Exo1_3='以萨迦、西布伦、便雅悯、';
_Exo1_4='但、拿弗他利、迦得、亚设、';
_Exo1_5='凡由雅各而出者、共七十人、约瑟已在埃及、';
_Exo1_6='约瑟与诸昆弟、及同世之人皆没、';
_Exo1_7='以色列族生育繁多、昌炽强大、充满是邦、○';
_Exo1_8='埃及有新王起、不知约瑟、';
_Exo1_9='告民曰、以色列族强庶过我、';
_Exo1_10='莫若以智谋驭之、免其众多、遇有战事、附敌攻我、离国而去、';
_Exo1_11='于是立督、加重负以虐之、使为法老建比东兰塞二邑、以为府库、';
_Exo1_12='然虐之愈甚、其生愈繁、埃及人忧之、';
_Exo1_13='遂严督其役、';
_Exo1_14='使之作苦、以劳其生、和泥、陶瓦、力田、所服之役、无不以严、○';
_Exo1_15='希伯来之收生者、一名施弗拉、一名普阿、';
_Exo1_16='埃及王命之曰、尔为希伯来妇收生、值临产时、男则杀之、女则存焉、';
_Exo1_17='惟收生者畏上帝、不遵埃及王命、竟存男子、';
_Exo1_18='王召之曰、存男奚为、';
_Exo1_19='对曰、希伯来妇健捷、与埃及妇不同、收生者未至、而子已产矣、';
_Exo1_20='缘此、上帝施恩于收生者、民之生育、繁衍强大、';
_Exo1_21='因收生者畏上帝、上帝俾其成立家室、';
_Exo1_22='法老命其民曰、凡其所生之男、悉投诸河、生女则全其命、';
_Exo2_1='有利未族人、娶利未族女、';
_Exo2_2='怀妊生子、见子俊美、匿之三月、';
_Exo2_3='不可复匿、则取萑为箱、以石漆沥青涂之、纳子其中、置于河滨芦间、';
_Exo2_4='子之姊遥立、视其所遇若何、';
_Exo2_5='时、法老女临河以浴、其婢游于河滨、女见芦中有箱、遣婢取之、';
_Exo2_6='启箱见子、子哭、遂怜之、曰、此希伯来人之子也、';
_Exo2_7='子之姊谓法老女曰、我往招希伯来乳媪、以哺此子可乎、';
_Exo2_8='曰、可、乃往招其子之母、';
_Exo2_9='法老女谓之曰、取此子为我哺之、我予汝值、妇取子哺之、';
_Exo2_10='子稍长、母携之诣法老女、遂为其子、女名之曰摩西、曰、我援之于水、○';
_Exo2_11='摩西既壮、至昆弟处、视其作苦、见埃及人击其兄弟希伯来人、';
_Exo2_12='顾左右无人、遂击杀埃及人、掩之以沙、';
_Exo2_13='翌日复出、见希伯来二人鬬、谓不义者曰、曷击尔同俦、';
_Exo2_14='曰、孰立汝为君长士师以治我、尔欲杀我、如杀埃及人乎、摩西惧、曰、事泄矣、';
_Exo2_15='法老闻之、欲杀摩西、摩西避法老、逃往米甸居焉、';
_Exo2_16='坐于井侧、米甸祭司有七女、来汲水、盈其槽、以饮父之群羊、';
_Exo2_17='众牧至、逐之、摩西起而助女、饮其群羊、';
_Exo2_18='女归见父流珥、父曰、今日尔归、何速也、';
_Exo2_19='曰、有埃及人拯我、脱于众牧手、亦为我汲水饮群羊、';
_Exo2_20='父曰、其人安在、胡为遗之、请之来食、';
_Exo2_21='摩西愿与偕居、其人以女西坡拉妻之、';
_Exo2_22='生子、摩西命名革舜、曰、我为旅于异地、○';
_Exo2_23='历年既久、埃及王薨、以色列族因其服役、叹息号呼、声闻于上帝、';
_Exo2_24='上帝闻其呻吟、遂追忆与亚伯拉罕以撒雅各所立之约、';
_Exo2_25='眷顾以色列人、特垂念焉、';
_Exo3_1='摩西为其外戚、米甸祭司叶忒罗牧羊、引羊至野外、迄上帝之山何烈、';
_Exo3_2='耶和华之使者显见于荆棘之火焰中、摩西视之、荆棘焚而不毁、';
_Exo3_3='曰、我必转而观此异象、荆棘何以不毁、';
_Exo3_4='耶和华上帝见摩西转而观之、则自荆棘中呼之曰、摩西、摩西、曰、我在此、';
_Exo3_5='曰、勿前、脱屦于足、盖尔所立之处、乃圣地也、';
_Exo3_6='又曰、我乃尔祖父之上帝、即亚伯拉罕之上帝、以撒之上帝、雅各之上帝、摩西蒙面、不敢视上帝、';
_Exo3_7='耶和华曰、吾民在埃及之艰辛、我见之矣、因受督役者之酷暴而哀号、我闻之矣、彼之愁苦、我知之矣、';
_Exo3_8='今我降临、以拯之于埃及人手、导出其境、以至膏腴宽广、流乳与蜜之地、即迦南人、赫人、亚摩利人、比利洗人、希未人、耶布斯人之境、';
_Exo3_9='以色列人之哀号、达于我前、埃及人之虐遇、我亦鉴之、';
_Exo3_10='尔来、我遣尔诣法老、导吾民以色列人出埃及、';
_Exo3_11='摩西对上帝曰、我何人斯、得诣法老、而导以色列人出埃及乎、';
_Exo3_12='曰、我必偕尔、既导民出埃及、尔曹必于是山崇事上帝、以此为我遣尔之征、○';
_Exo3_13='摩西曰、我至以色列族、告曰、尔祖之上帝遣我就尔、彼若诘我其名为何、将奚以对、';
_Exo3_14='上帝曰、我乃自有、当告以色列族曰、自有者遣我就尔、';
_Exo3_15='又曰、亦告以色列族曰、遣我就尔者为耶和华、乃尔祖之上帝、即亚伯拉罕之上帝、以撒之上帝、雅各之上帝、耶和华乃我恒久之名、历世为志、';
_Exo3_16='尔往集以色列长老、而告之曰、耶和华尔祖之上帝、即亚伯拉罕之上帝、以撒之上帝、雅各之上帝、显见于我、曰、我临莅尔、鉴尔于埃及所遇者、';
_Exo3_17='我已言之、必导尔出埃及之苦、至流乳与蜜之地、即迦南人、赫人、亚摩利人、比利洗人、希未人、耶布斯人之境、';
_Exo3_18='以色列长老必从尔言、尔与彼见埃及王、语之曰、希伯来人之上帝耶和华临我、请尔许我诣野、历程三日、以祭我上帝耶和华、';
_Exo3_19='然我知虽施大能之手、埃及王亦必不容汝住、';
_Exo3_20='我将伸手、行诸异迹于埃及以击之、后则使尔往、';
_Exo3_21='我将俾斯民沾恩于埃及人、尔行时、不令徒手而去、';
_Exo3_22='诸妇必向其邻、及寓于其家之女、索金饰银饰与衣服、以装尔之子女、夺取埃及人之财物、';
_Exo4_1='摩西对曰、恐彼不信、不从我言、必曰耶和华未尝显见于尔、';
_Exo4_2='耶和华曰、尔手所执者何、曰、杖、';
_Exo4_3='曰、可掷于地、遂掷之、即化为蛇、摩西避焉、';
_Exo4_4='耶和华曰、伸尔手、执其尾、遂伸手执之、仍化为杖、';
_Exo4_5='曰、如是、可使之信耶和华、其祖之上帝、即亚伯拉罕之上帝、以撒之上帝、雅各之上帝、显见于尔、';
_Exo4_6='又曰、置手于怀、遂置于怀、出之、手乃生癞、其白如雪、';
_Exo4_7='又曰、再置手于怀、遂置于怀、出之、手复原、同乎体、';
_Exo4_8='曰、如彼不听、不信前之异迹、必信后之异迹、';
_Exo4_9='若不信此二者、不从尔言、则取河水倾于陆地、其水必变为血、○';
_Exo4_10='摩西对曰、主欤、我素无才辩、尔语仆之后亦然、讷于口、钝于舌、';
_Exo4_11='耶和华曰、造人之口者谁乎、使人或喑或聋、或明或瞽者谁乎、非我耶和华乎、';
_Exo4_12='今其往哉、我必助尔之口、以所当言示尔、';
_Exo4_13='曰、主欤、请遣所欲遣者、';
_Exo4_14='耶和华怒之、曰、不有汝兄利未人亚伦乎、我知其善为说辞、今出迓尔、见尔必喜、';
_Exo4_15='尔与之言、以词授之、我必助尔与彼之口、示尔以所当行、';
_Exo4_16='亚伦为汝传语于民、彼于尔代为口、尔于彼代为上帝、';
_Exo4_17='手执此杖、以行异迹、○';
_Exo4_18='摩西乃返、见外戚叶忒罗曰、容我往见昆弟于埃及、视其存否、叶忒罗曰、安然而往、';
_Exo4_19='耶和华于米甸谕摩西曰、可返埃及、欲索尔命者、皆死矣、';
_Exo4_20='摩西遂挈妻孥、乘之于驴、手执上帝之杖、而返埃及、';
_Exo4_21='耶和华谕摩西曰、汝归时、我所示尔之异迹、务行于法老前、我将使之刚愎厥心、不释斯民、';
_Exo4_22='当告法老曰、耶和华云、以色列乃我冢子、';
_Exo4_23='故我谕尔、宜释吾子、俾其崇事于我、而尔不欲释之、我必杀尔冢子、';
_Exo4_24='摩西于途间之旅邸、耶和华遇之、欲致之死、';
_Exo4_25='西坡拉取火石、为子行割、掷皮于其足前、曰、尔为我流血之夫矣、';
_Exo4_26='既而耶和华释之、妇言尔为我流血之夫、以行割故也、○';
_Exo4_27='耶和华谕亚伦曰、往于野、迓摩西、乃往、遇于上帝之山、与之接吻、';
_Exo4_28='摩西以耶和华遣之之言、及命其所行之异迹、悉告亚伦、';
_Exo4_29='摩西亚伦遂往集以色列长老、';
_Exo4_30='亚伦以耶和华谕摩西之言告之、并行异迹于民前、';
_Exo4_31='民乃信之、既闻耶和华眷顾以色列人、鉴其困苦、遂俯首崇拜焉、';
_Exo5_1='厥后、摩西亚伦入告法老曰、以色列之上帝耶和华云、当释吾民往野守节、';
_Exo5_2='法老曰、耶和华为谁、使我听其命、而释以色列民乎、我不识耶和华、亦不释以色列民、';
_Exo5_3='曰、希伯来人之上帝临我、请尔许我适野、历程三日、以祭我上帝耶和华、免其以疫疠锋刃击我、';
_Exo5_4='王曰、摩西亚伦、尔何释民、俾不操作、尔其往服厥役、';
_Exo5_5='又曰、斯民众多、尔乃弛其负担、';
_Exo5_6='是日法老谕民之督工者、与其有司曰、';
_Exo5_7='厥后斯民陶瓦、勿如畴昔给之以草、使往自敛、';
_Exo5_8='所陶之瓦、其数如前、毋容少减、彼惰、故号呼曰、容我往祭我之上帝、';
_Exo5_9='当重其役、使之辛劳、不听浮言、○';
_Exo5_10='民之督工者、与其有司、出告民曰、法老云、我不给尔以草、';
_Exo5_11='尔往可得之处敛之、尔工毋得少减、';
_Exo5_12='民乃散往埃及遍地、敛禾本以代草、';
_Exo5_13='督者促之曰、日竣其工、与昔有草同、';
_Exo5_14='法老所委之督、挞其所派以色列之有司、曰、昨与今日、所陶之瓦、不如曩之竣工何也、○';
_Exo5_15='以色列之有司入见法老、而呼吁曰、曷待仆如是、';
_Exo5_16='不给以草、而命陶瓦、仆又被挞、咎在王民、';
_Exo5_17='曰、尔惰矣、尔惰矣、故曰、容我往祭耶和华、';
_Exo5_18='尔往操作、不给尔草、瓦必如数以纳、';
_Exo5_19='以色列之有司闻日所陶之瓦、毋容少减、则知已处于难、';
_Exo5_20='觐法老而出、遇摩西亚伦伫立于途、';
_Exo5_21='谓之曰、尔使我见恶于法老及群臣、如恶恶臭、授刃其手以杀我、愿耶和华鉴察辨白、○';
_Exo5_22='摩西返、诣耶和华曰、主欤、奚苦斯民、何为遣我、';
_Exo5_23='自我觐法老、奉尔名与之言、彼益荼毒斯民、而尔未尝拯之、';
_Exo6_1='耶和华谕摩西曰、今我所行于法老者、尔必目击、使彼因我大能之手、释吾民众、驱之出境、○';
_Exo6_2='上帝谕摩西曰、我乃耶和华、';
_Exo6_3='昔我于亚伯拉罕、以撒、雅各、显见为全能之上帝、惟未尝以我耶和华名示之、';
_Exo6_4='我与之约、锡以所旅之迦南地、';
_Exo6_5='今埃及人使以色列族服役、我闻其呻吟、追念吾约、';
_Exo6_6='当告以色列人曰、我乃耶和华、将脱尔于埃及人所加之重负、罢尔苦役、以奋臂巨灾赎尔、';
_Exo6_7='我将以尔为民、吾为尔之上帝、使知我乃尔上帝耶和华、脱尔于埃及人所加之重负者、';
_Exo6_8='昔我誓赐亚伯拉罕以撒雅各之地、必导尔入之、予尔为业、我乃耶和华也、';
_Exo6_9='摩西以告以色列人、彼缘役酷心忧、不听其言、○';
_Exo6_10='耶和华谕摩西曰、';
_Exo6_11='入告埃及王法老、俾释以色列民出其境、';
_Exo6_12='摩西曰、以色列人尚不我听、法老焉能听我拙口者乎、';
_Exo6_13='耶和华命摩西亚伦诣以色列族、与埃及王法老、导以色列人出埃及地、○';
_Exo6_14='以色列之族长、胪列如左、以色列长子流便之子、哈诺、法路、希斯仑、迦米、此乃流便之家、';
_Exo6_15='西缅之子耶母利、雅悯、阿辖、雅斤、琐辖、及迦南女所生之扫罗、此乃西缅之家、';
_Exo6_16='利未之子、革顺、哥辖、米拉利、依其世系、利未享寿一百三十七岁、';
_Exo6_17='革顺之子、立尼、示每、依其家族、';
_Exo6_18='哥辖之子、暗兰、以斯哈、希伯伦、乌薛、哥辖享寿一百三十三岁、';
_Exo6_19='米拉利之子、抹利、母示、此乃利未之家、依其世系、';
_Exo6_20='暗兰娶其姑约基别、生亚伦、摩西、暗兰享寿一百三十七岁、';
_Exo6_21='以斯哈之子、哥拉、尼斐、细基利、';
_Exo6_22='乌薛之子、米沙利、以利撒反、西提利、';
_Exo6_23='亚伦娶亚米拿达女、拿顺妹以利沙巴、生拿答、亚比户、以利亚撒、以他玛、';
_Exo6_24='可拉之子、亚惜、以利加拿、亚比亚撒、此乃可拉之家、';
_Exo6_25='亚伦之子以利亚撒、娶普铁之女、生非尼哈、以上所载、皆利未之族长、俱依其家、';
_Exo6_26='耶和华所命导以色列人联队出埃及者、即此摩西亚伦、';
_Exo6_27='后告埃及王法老、导以色列人出其境者、亦此二人也、○';
_Exo6_28='耶和华于埃及地、与摩西言时、谕之曰、';
_Exo6_29='我乃耶和华、当以我所谕尔者、悉告埃及王法老、';
_Exo6_30='摩西曰、我拙口、法老焉能听我哉、';
_Exo7_1='耶和华谕摩西曰、我使尔于法老、如为上帝、尔兄亚伦、代尔发言、';
_Exo7_2='我所谕尔者、当悉言之、尔兄亚伦宜告法老、俾释以色列人出其境、';
_Exo7_3='我将使之刚愎厥心、且多行我之异迹奇事于埃及、';
_Exo7_4='法老必不听尔、我将伸手于埃及、降以巨灾、导我军旅以色列民出其境、';
_Exo7_5='我伸手于埃及、导以色列民出其间、则埃及人知我为耶和华、';
_Exo7_6='摩西亚伦遵耶和华命而行、';
_Exo7_7='语法老时、摩西年八十、亚伦八十有三、○';
_Exo7_8='耶和华谕摩西亚伦曰、';
_Exo7_9='法老命尔行奇事以为征、可令亚伦执杖、掷于其前、俾化为蛇、';
_Exo7_10='摩西亚伦入觐法老、遵耶和华命而行、亚伦掷杖于法老及群臣前、遂化为蛇、';
_Exo7_11='法老召博士及巫觋、即埃及之术士至、亦施厥术、以行是事、';
_Exo7_12='各掷其杖、俱化为蛇、而其杖为亚伦之杖所吞、';
_Exo7_13='法老刚愎厥心、不听从之、如耶和华所言、○';
_Exo7_14='耶和华谕摩西曰、法老心顽、不欲释民、';
_Exo7_15='诘朝法老诣河、尔往、立于河滨迎之、手执化蛇之杖、';
_Exo7_16='告之曰、希伯来人之上帝耶和华、遣我见尔曰、宜释吾民、使往旷野、崇事于我、迄今尔未从之、';
_Exo7_17='耶和华曰、我将以杖击河水、其水必变为血、缘此、尔乃知我为耶和华、';
_Exo7_18='河鱼将亡、河水将臭、埃及人厌饮其水、';
_Exo7_19='耶和华谕摩西曰、当命亚伦云、执尔杖、伸手于埃及之水、使其江河池沼、咸变为血、埃及遍地、木石诸器、无不有血、○';
_Exo7_20='摩西亚伦遵命而行、于法老及群臣前、举杖击河水、其水变为血、';
_Exo7_21='河鱼尽毙、河水悉臭、埃及人不能饮其水、通国有血、';
_Exo7_22='埃及术士亦施厥术、以行是事、法老刚愎厥心、不听从之、如耶和华所言、';
_Exo7_23='法老返宫、不以为意、';
_Exo7_24='埃及人不能饮河水、乃沿河掘地、求水而饮、';
_Exo7_25='耶和华击河、历至七日、';
_Exo8_1='耶和华谕摩西曰、入觐法老、告之曰、耶和华云、宜释吾民、使其崇事于我、';
_Exo8_2='如不释之、我必使蛙害尔四境、';
_Exo8_3='蛙必滋生于河、上而进尔宫庭、入尔寝室、登尔床榻、入尔臣之屋、上尔民之身、及乎炉灶面器、';
_Exo8_4='蛙必上于尔身、与尔臣民之身、';
_Exo8_5='耶和华谕摩西曰、当命亚伦云、执尔杖、伸手于江河池沼、使蛙上于埃及地、';
_Exo8_6='亚伦遂伸手于埃及之水、蛙至、充斥埃及、';
_Exo8_7='术士亦施厥术、使蛙至于埃及、○';
_Exo8_8='法老召摩西亚伦曰、尔其求耶和华、去蛙离我及我民、我则释斯民、俾祭耶和华、';
_Exo8_9='摩西曰、惟命是听、当于何时、为尔与尔臣民求、使蛙灭于尔身、及尔宫庭、第留于河、';
_Exo8_10='曰、明日、曰、可如尔言、使尔知我上帝耶和华、无可比拟、';
_Exo8_11='蛙必离尔、与尔宫庭、及尔臣民、第留于河、';
_Exo8_12='摩西亚伦退、摩西为耶和华所降法老之蛙灾吁焉、';
_Exo8_13='耶和华如摩西所言、第宅庭院田畴之蛙悉毙、';
_Exo8_14='人积之成堆、地因而腥臭、';
_Exo8_15='法老见灾暂弭、刚愎厥心、不听从之、如耶和华所言、○';
_Exo8_16='耶和华谕摩西曰、当命亚伦云、举尔杖以击尘土、使化为蚋、遍于埃及地、';
_Exo8_17='乃遵命而行、亚伦执杖、伸手以击尘土、遂有蚋附于人畜之身、埃及通国之尘土、悉化为蚋、';
_Exo8_18='术士亦施厥术、欲生蚋而不能、蚋在人畜、';
_Exo8_19='术士告法老曰、此上帝之手也、法老刚愎厥心、不听从之、如耶和华所言、○';
_Exo8_20='耶和华谕摩西曰、诘朝法老诣水滨、汝夙兴、立于其前、告之曰、耶和华云、宜释吾民、使其崇事于我、';
_Exo8_21='如不释之、我必遣群蝇集于尔、暨尔臣民、入尔宫庭、充斥埃及人之第宅、与其所处之地、';
_Exo8_22='是时我将区别我民所居之歌珊、在彼必无群蝇、使尔知我为耶和华于宇内、';
_Exo8_23='区别我民与尔民、明日必有此征、';
_Exo8_24='耶和华如言而行、遂有群蝇为灾、入法老宫庭、及群臣第宅、埃及遍地、俱受其害、○';
_Exo8_25='法老召摩西亚伦曰、尔往、祭尔上帝于斯土、';
_Exo8_26='摩西曰、此不宜也、我祭我上帝耶和华、必宰牲以献、是埃及人所憎者、若于其前宰牲为祭、彼岂不以石击我乎、';
_Exo8_27='我侪必往旷野、历程三日、以祭我上帝耶和华、依其所命、';
_Exo8_28='法老曰、我今释尔、俾祭尔上帝耶和华于野、第勿远行、愿为我祈、';
_Exo8_29='摩西曰、我今退出、祈耶和华、使群蝇明日离乎法老及臣民、但法老毋再欺、不释斯民往祭耶和华、';
_Exo8_30='摩西退、祷于耶和华、';
_Exo8_31='耶和华如摩西所言、使群蝇离乎法老与臣民、一无所遗、';
_Exo8_32='是时法老仍刚愎厥心、不释斯民、';
_Exo9_1='耶和华谕摩西曰、入觐法老、告之曰、希伯来人之上帝耶和华云、宜释吾民、使其崇事于我、';
_Exo9_2='如其不释、而仍拘之、';
_Exo9_3='则耶和华加手于尔在田之群畜、马驴骆驼牛羊、必有重疫、';
_Exo9_4='以色列与埃及之群畜、耶和华必区别之、以色列人所有、无一毙者、';
_Exo9_5='耶和华定期曰、明日我于斯土、必行是事、';
_Exo9_6='翌日、耶和华果行之、埃及之群畜尽毙、而以色列族之群畜、无一毙者、';
_Exo9_7='法老使人瞷之、见以色列族之群畜、一无所毙、惟法老心顽、不释斯民、○';
_Exo9_8='耶和华谕摩西亚伦曰、取炉灰盈掬、摩西于法老前、向天扬之、';
_Exo9_9='必化为尘、遍于埃及、俾通国人畜、生疡与疹、';
_Exo9_10='二人遂取炉灰、立法老前、摩西向天扬之、使人及畜生疡与疹、';
_Exo9_11='术士因有疮痍、不能立于摩西前、盖术士与埃及人、皆生疡也、';
_Exo9_12='耶和华使法老刚愎厥心、不听从之、如耶和华所谕摩西之言、○';
_Exo9_13='耶和华谕摩西曰、诘朝夙兴、立法老前、告之曰、希伯来人之上帝耶和华云、宜释吾民、使其崇事于我、';
_Exo9_14='今我必降诸灾于尔、以及臣民、使尔知宇内无如我者、';
_Exo9_15='我若伸手、以疫击尔、及尔之民、尔必见灭于斯世、';
_Exo9_16='然我之立尔、实欲显我能于尔、且扬我名于天下、';
_Exo9_17='尔犹自高、禁阻我民、不释之往乎、';
_Exo9_18='明日此时、我必雨雹甚厉、自埃及肇基迄今、无若是者、';
_Exo9_19='今当遣人促尔群畜、及田间所有、使之旋返、凡人与畜、在田不归者、雹必降而毙之、';
_Exo9_20='法老之臣畏耶和华言者、使仆与畜避归于舍、';
_Exo9_21='其不以耶和华言为意者、则遗仆与畜于田、○';
_Exo9_22='耶和华谕摩西曰、举手向天、使雹雨于埃及、伤通国之人畜、及其田蔬、';
_Exo9_23='摩西遂举杖向天、耶和华使雷震雹降、火闪于地、雹遍埃及、';
_Exo9_24='雹中杂火、其势甚烈、自埃及肇基以来、未之有也、';
_Exo9_25='埃及通国人畜、凡在田者、咸被雹击、田蔬悉伤、园木尽折、';
_Exo9_26='惟以色列人所居之歌珊无雹、○';
_Exo9_27='法老召摩西亚伦曰、我今有罪、耶和华乃义、我与我民皆恶也、';
_Exo9_28='雷轰雹降足矣、请祷于耶和华、我则释汝、不复留此、';
_Exo9_29='摩西曰、俟我出邑、即举手以祷耶和华、雷必止、雹不降、使尔知宇内悉属耶和华、';
_Exo9_30='然我知尔与群臣、不畏上帝耶和华、';
_Exo9_31='当时麰麦初穗、胡麻始华、是以俱坏、';
_Exo9_32='小麦粗麦未长、是以不坏、';
_Exo9_33='摩西退、出邑、举手以祷耶和华、雷雹即止、雨不复注、';
_Exo9_34='法老见雨雹与雷皆止、仍干罪戾、同其群臣刚愎厥心、';
_Exo9_35='其心顽梗、不释以色列人、如耶和华所谕摩西之言、';
_Exo10_1='耶和华谕摩西曰、入觐法老、我既使彼与其群臣刚愎厥心、以显我异迹于其间、';
_Exo10_2='俾尔以我于埃及所为之事、暨行于其中之异迹、告尔子若孙、使尔知我为耶和华、';
_Exo10_3='摩西亚伦入觐法老曰、希伯来人之上帝耶和华谕云、尔于我前、不欲自卑、将至何时、宜释吾民、使其崇事于我、';
_Exo10_4='如不释之、明日我将使蝗入尔境、';
_Exo10_5='掩蔽于地、无隙可见、必食雹所未坏之余、以及园中诸木、';
_Exo10_6='尔之宫庭、及群臣之第宅、埃及人之家室、咸充斥之、自尔祖父高曾在世、以迄于今、未之见也、摩西返身而退、';
_Exo10_7='群臣奏法老曰、斯人陷我、伊于胡底、宜释其人、使崇事其上帝耶和华、岂不知埃及危亡乎、';
_Exo10_8='乃复召摩西亚伦诣法老、法老曰、往哉、崇事尔上帝耶和华、但欲往者何人、';
_Exo10_9='摩西曰、我侪老幼子女、以及牛羊、无不偕往、盖我必守节期、以奉耶和华、';
_Exo10_10='曰、与其释尔及尔幼稚、宁愿耶和华偕尔、汝其慎之、祸在尔前、';
_Exo10_11='不可皆行、惟长者往崇事耶和华、此尔之所欲也、遂驱之出、○';
_Exo10_12='耶和华谕摩西曰、伸手于埃及、使蝗入其境、尽食田蔬、即经雹所遗者、';
_Exo10_13='摩西举杖于埃及、耶和华令东风吹其地、终日终夜、明晨、风吹蝗至、';
_Exo10_14='蝗至埃及、止于四境、其灾甚厉、若斯之蝗、先世后世、未之有也、';
_Exo10_15='蝗蔽于地、地因而晦冥、田蔬及雹击所遗之木实、悉为所食、埃及通国、林木田蔬、青葱之物、无复遗余、';
_Exo10_16='法老急召摩西亚伦曰、我获罪于尔上帝耶和华、亦获罪于尔、';
_Exo10_17='惟此一次、求宥我罪、祷尔上帝耶和华、脱我于此死、';
_Exo10_18='摩西退、祷于耶和华、';
_Exo10_19='耶和华转令西风暴作、吹起厥蝗、驱入红海、埃及境内、一无所遗、';
_Exo10_20='耶和华使法老刚愎厥心、不释以色列人、○';
_Exo10_21='耶和华谕摩西曰、举手向天、使埃及地晦冥、其暗可扪、';
_Exo10_22='摩西举手向天、遍埃及地、晦冥甚深、三日之久、';
_Exo10_23='三日之间、各不相见、无人起离其所、惟以色列人之第宅有光、';
_Exo10_24='法老召摩西曰、尔往崇事耶和华、幼稚可偕、只留牛羊、';
_Exo10_25='摩西曰、必给我祭品燔牲、以祭我上帝耶和华、';
_Exo10_26='我之牲畜、亦当偕往、弗遗一蹄、我必以此奉事我上帝耶和华、未临其地、不知以何物奉事之、';
_Exo10_27='耶和华使法老刚愎厥心、弗释以色列人、';
_Exo10_28='法老曰、尔且退、慎之哉、勿复觌我面、觌面之日、尔必死、';
_Exo10_29='摩西曰、尔之言然、我不复觌尔面矣、';
_Exo11_1='耶和华谕摩西曰、我再降一灾于法老与埃及、然后彼乃释汝去此、释时、促尔出境、';
_Exo11_2='当语庶民、使诸男女、索金饰银饰于其邻、';
_Exo11_3='耶和华使民沾恩于埃及人、摩西在埃及、于法老臣民前、极其尊大、○';
_Exo11_4='摩西谓法老曰、耶和华云、约至中夜、我将巡行埃及、';
_Exo11_5='自居位之法老、迄旋磨之婢女、凡其长子、及群畜首生者、必皆死亡、';
_Exo11_6='埃及通国、必大号哭、先世后世、无若是者、';
_Exo11_7='至以色列族、或人或畜、无犬敢鼓舌以吠之、俾尔知埃及人与以色列人、为耶和华所区别、';
_Exo11_8='尔之群臣必下诣我、俯伏我前、曰、尔其与从尔之众出境、然后我乃出焉、摩西盛怒而退、○';
_Exo11_9='耶和华谕摩西曰、法老必不听尔、致增我之异迹于埃及地、';
_Exo11_10='摩西亚伦行此异迹于法老前、而耶和华使之刚愎厥心、不释以色列人出其境、';
_Exo12_1='耶和华于埃及谕摩西亚伦曰、';
_Exo12_2='是月必为尔之正月、而作岁首、';
_Exo12_3='当告以色列会众曰、是月十日、按其家族、各家必取一羔、';
_Exo12_4='若其人寡、一羔食不能尽、则与比邻同取、随其人数、各如其量、';
_Exo12_5='羔宜一岁牡而无疵者、取于绵羊山羊、俱可、';
_Exo12_6='留至是月十四日夕、以色列会众皆宰羔、';
_Exo12_7='取血以衅左右橛、及门楣、于食羔之室、';
_Exo12_8='是夕炙其肉、与无酵饼共苦菜食之、';
_Exo12_9='勿生食、勿水烹、必炙以火、首足与脏、皆食之、';
_Exo12_10='无留于明晨、留于明晨者、以火毁之、';
_Exo12_11='当腰束带、足纳履、手执杖、迅速而食、是为耶和华之逾越节、';
_Exo12_12='是夜我将巡行埃及、击其长子、与群畜首生者、而罚埃及诸神、我乃耶和华、';
_Exo12_13='惟汝居室、以血为征、我见之、将逾越尔、击埃及时、不令施剿者临尔、';
_Exo12_14='当志是日、以为耶和华之节期、历世守之、永为定例、○';
_Exo12_15='七日间、当食无酵饼、首日必于尔室除酵、自首日至七日、凡食酵者、必绝于以色列、';
_Exo12_16='首日必集圣会、七日亦集圣会、是二日、勿操作、惟备食而已、';
_Exo12_17='当守除酵节、盖是日我导尔军旅出埃及、历世守之、永为定例、';
_Exo12_18='正月十四日夕、至二十一日夕、宜食无酵饼、';
_Exo12_19='七日间、勿存酵于尔室、无论宾旅土著、若食有酵之物、必绝于以色列会、';
_Exo12_20='有酵者勿食、凡百居所、当食无酵饼、○';
_Exo12_21='摩西召以色列长老、谓之曰、随尔家数、取羔宰之、以为逾越节礼、';
_Exo12_22='束牛膝草、濡盂中血、以衅门楣、与左右橛、至明晨勿出户、';
_Exo12_23='盖耶和华将巡行、击埃及人、见楣橛衅血、必逾越其门、不令施剿者入室击尔、';
_Exo12_24='尔与子孙、必守此礼、永为定例、';
_Exo12_25='至耶和华所许锡尔之地、宜守此礼、';
_Exo12_26='如尔子孙问曰、行此礼曷故、';
_Exo12_27='则曰、是乃耶和华逾越之祭礼、当耶和华击埃及时、逾越我第宅、拯救我家属、于是以色列民俯首而拜、';
_Exo12_28='往遵耶和华所谕摩西亚伦之命而行、○';
_Exo12_29='中夜、耶和华击埃及地诸长子、自居位之法老、至狱中之俘囚、凡其长子、及群畜首生者、无不陨没、';
_Exo12_30='法老与其群臣、暨埃及民众、夜间悉起、埃及大有哀号、盖无家无死者、';
_Exo12_31='法老夜召摩西亚伦曰、尔与以色列族、其起、出离我民、而往崇事耶和华、如尔所言、';
_Exo12_32='亦携牛羊偕往、如尔所言、更请为我祝嘏、';
_Exo12_33='埃及人促以色列民、速出其境、曰、我侪皆死人也、';
_Exo12_34='民取未置酵之湿面、以衣裹抟器、荷之于肩、';
_Exo12_35='亦从摩西言、索金饰银饰及衣服于埃及人、';
_Exo12_36='耶和华使民沾恩于埃及人、悉予所索、遂取埃及人之财物、○';
_Exo12_37='以色列人自兰塞启行、至于疏割、童稚而外、徒行丁男、约六十万、';
_Exo12_38='亦有杂族之众同行、群畜牛羊甚多、';
_Exo12_39='民以所携无酵湿面、炊为无酵饼、因其被促出境、不得濡滞、且未备糇粮也、';
_Exo12_40='以色列人旅于埃及、共历四百三十年、';
_Exo12_41='四百三十年既竟、是日耶和华之军旅、咸出埃及、';
_Exo12_42='是夜耶和华导之出埃及、当为耶和华特守之、以色列众当历世守是夜、○';
_Exo12_43='耶和华谕摩西亚伦曰、逾越节例、外人不可食羔、';
_Exo12_44='惟以金所购之仆、既受割、则可食、';
_Exo12_45='宾旅与佣人、不可食、';
_Exo12_46='食之必在一室、毋携肉于外、不折一骨、';
_Exo12_47='以色列会众、宜皆守此礼、';
_Exo12_48='有外人寓于尔中、欲为耶和华守逾越节、必其丁男受割、然后容其进而守之、同于土著、惟未受割者不可食、';
_Exo12_49='土著与寓于尔中之外人、皆同一例、';
_Exo12_50='以色列人遂遵耶和华所谕摩西亚伦之命而行、';
_Exo12_51='是日耶和华导以色列人、联队出埃及、';
_Exo13_1='耶和华谕摩西曰、';
_Exo13_2='以色列族中、凡首生者、无论人畜、皆当为我区别为圣、乃属于我、○';
_Exo13_3='摩西语民曰、是日耶和华以其手力、导尔出埃及、脱于奴隶之室、故当志之、毋食有酵饼、';
_Exo13_4='是日乃亚笔月、即尔出时、';
_Exo13_5='迨耶和华导尔入迦南人、赫人、亚摩利人、希未人、耶布斯人之境、即其誓于尔祖、赐尔流乳与蜜之地、当于是月守此礼、';
_Exo13_6='七日间、当食无酵饼、至七日、乃耶和华之节期、';
_Exo13_7='斯七日、必食无酵饼、酵饼与酵、毋得见于尔之全境、';
_Exo13_8='其时当告汝子云、是礼也、乃志出埃及时、耶和华为我所行者、';
_Exo13_9='当以之为号于手、为记于额、俾耶和华之法律、恒在尔口、盖耶和华施厥大能、导尔出埃及、';
_Exo13_10='每岁届期、必守此例、○';
_Exo13_11='迨耶和华依其所誓于尔、及尔祖者、导尔入迦南、锡尔以斯土、';
_Exo13_12='必以初胎之男子、首生之牡畜、区别归于耶和华、';
_Exo13_13='首生之驴、必赎以羔、否则折其颈、尔中男子、凡为首生、必皆赎之、';
_Exo13_14='异日尔子若问尔曰、此何意也、则告之曰、耶和华以其手力、导我出埃及、脱于奴隶之室、';
_Exo13_15='法老顽梗、不释我往、耶和华将埃及之首生者、或人或畜、尽皆诛戮、故我以首生之牡畜祭之、其初胎之男子、则赎之焉、';
_Exo13_16='当以之为号于手、为饰于额、盖耶和华以其手力、导我出埃及、○';
_Exo13_17='法老既释斯民、上帝不导之经非利士之近途、盖曰、恐民遇战、或生悔心、旋归埃及、';
_Exo13_18='乃导之沿红海、绕野而行、以色列人执兵出埃及、';
_Exo13_19='昔约瑟使以色列人誓、曰、上帝必眷顾尔、须携我骨偕归、故摩西携之归、';
_Exo13_20='民自疏割启行、列营于以倘、在野之隅、';
_Exo13_21='耶和华先之而往、昼在云柱以导之、夜在火柱以烛之、俾其行迈、昼夜俱可、';
_Exo13_22='昼之云柱、夜之火柱、弗离民前、';
_Exo14_1='耶和华谕摩西曰、';
_Exo14_2='命以色列人旋返、在密夺与海间之比哈希录境、巴力洗分前、建营于相近之海滨、';
_Exo14_3='法老必谓以色列族迷于途、困于野、';
_Exo14_4='我必使之刚愎厥心、追袭于后、我将获荣于法老、及其军旅、俾埃及人知我为耶和华、以色列人遂如是行、';
_Exo14_5='或以民遁告埃及王、法老与群臣乃变厥心、曰、奚为释以色列族、俾不服役于我、';
_Exo14_6='遂备其车、率军偕往、';
_Exo14_7='并率特简之车六百乘、及通国之车、各有车长、';
_Exo14_8='耶和华使埃及王法老刚愎厥心、追袭以色列人、以色列人毅然而出、';
_Exo14_9='埃及人众、法老之车马军旅追之、及于濒海建营之处、近比哈希录、在巴力洗分前、○';
_Exo14_10='法老相去伊迩、以色列族举目、见埃及人追袭其后、惧甚、呼吁耶和华、';
_Exo14_11='谓摩西曰、岂以埃及无冢地、而导我出、使亡于野乎、曷待我如是、俾我去埃及耶、';
_Exo14_12='我在埃及时、岂不曰、任我为埃及人服役、与其死于旷野、宁服役于埃及人、';
_Exo14_13='摩西曰、毋惧、可立而观耶和华今日为尔所施之拯救、盖是日所见之埃及人、后必不复见也、';
_Exo14_14='耶和华必代尔战、尔惟默然、○';
_Exo14_15='耶和华谕摩西曰、胡为吁我、当命以色列人前往、';
_Exo14_16='尔其举杖、伸手指海、令其中判、以色列民入海履陆、';
_Exo14_17='我必使埃及人刚愎厥心、追入于海、我将因法老、及其军旅车骑而获荣焉、';
_Exo14_18='我既获荣于法老、及其车骑、则埃及人始知我为耶和华、';
_Exo14_19='上帝之使昔行于以色列营前、今移于后、云柱亦离其前、而立于后、';
_Exo14_20='在埃及以色列二营之间、有云有暗、夕则发光、彼此终夜不相近、○';
_Exo14_21='摩西伸手指海、耶和华令东风大作、海水一夜退流、海遂为陆、水判于中、';
_Exo14_22='以色列人入海履陆、左右水为壁垒、';
_Exo14_23='埃及人众、法老之车骑、尽皆追袭其后、而入于海、';
_Exo14_24='昧爽、耶和华自火云柱中、俯视埃及军旅、乱其行伍、';
_Exo14_25='脱其车轮、使之难行、埃及人曰、耶和华为以色列族而攻我、我其避之而遁、○';
_Exo14_26='耶和华谕摩西曰、伸手指海、使水反淹埃及人、及其车骑、';
_Exo14_27='摩西伸手指海、及旦、水复反如故、埃及人趋而避之、耶和华投之于海、';
_Exo14_28='法老之军旅车骑、追随以色列族入于海者、海水回流、悉淹没之、靡有孑遗、';
_Exo14_29='惟以色列人、在海中行陆地、左右水为壁垒、';
_Exo14_30='是日耶和华拯以色列民、脱于埃及人手、以色列民目睹埃及人之尸于海滨、';
_Exo14_31='又见耶和华于埃及人所施之大能、遂寅畏耶和华、而笃信之、亦信其仆摩西、';
_Exo15_1='维时、摩西与以色列民讴歌、颂美耶和华曰、我欲歌颂耶和华、以其显荣获胜、马与骑者、俱投于海、';
_Exo15_2='耶和华乃我之力、是我所歌、为我之援、我之上帝、我称扬之、我父之上帝、我尊崇之、';
_Exo15_3='耶和华为战士、其名乃耶和华、';
_Exo15_4='法老之车、与其军旅、悉投于海、特简之将、胥溺红海、';
_Exo15_5='波涛覆之、如石沉渊、';
_Exo15_6='耶和华欤、尔之右手表彰荣力、耶和华欤、尔之右手糜烂寇仇、';
_Exo15_7='大显威严、倾覆叛逆、爰发烈怒、毁之若蒭、';
_Exo15_8='鼻嘘水累、浪立如堆、水凝海中、';
_Exo15_9='敌云、我将追之、且必及之、分其财物、以厌我心、拔我刀剑、手歼厥众、';
_Exo15_10='尔吹以风、海则淹之、如铅之沉、没于洪水、';
_Exo15_11='耶和华欤、诸神之中、谁其似汝、既圣且荣、可颂可畏、施行异迹、孰堪比拟、';
_Exo15_12='尔伸右手、敌为地吞、';
_Exo15_13='所赎之民、以慈导之、施厥大能、引入圣所、';
_Exo15_14='列邦闻之而战栗、非利士居民因之而凄怆、';
_Exo15_15='以东侯伯悚惶、摩押英豪震慑、迦南居民销铄、';
_Exo15_16='惊骇恐惧、临及其身、耶和华欤、因尔巨臂、彼皆寂然如石、俟尔之民过焉、俟尔所赎之民过焉、';
_Exo15_17='尔必导之而入、树之于尔恒业之山、即尔耶和华为己所备之居所、尔手所立之圣所、';
_Exo15_18='耶和华秉权、历世靡暨、○';
_Exo15_19='法老之马、与其车骑入海、耶和华使水回流淹没之、惟以色列人在海中行陆地、';
_Exo15_20='亚伦姊女先知米利暗、手执鼗、诸女亦执鼗相从、舞蹈而出、';
_Exo15_21='米利暗和之曰、尔其歌颂耶和华、以其显荣获胜、马与骑者、俱投于海、○';
_Exo15_22='摩西引以色列族、离红海而前行、至书珥野历程三日、而不见水、';
_Exo15_23='至玛拉、水苦不能饮、故其地名曰玛拉、';
_Exo15_24='民怨摩西曰、我将何饮、';
_Exo15_25='摩西吁耶和华、耶和华示之以木、遂投诸水中、其水即甘、在彼耶和华立典及律、以试斯民、';
_Exo15_26='曰、尔若听尔上帝耶和华言、行其所义、循其诫、守其典、则我所加于埃及人之疾、必不加诸尔、我乃耶和华医尔者也、';
_Exo15_27='民至以琳、在彼有水泉十二、棕树七十、乃近水建营焉、';
_Exo16_1='以色列人自以琳启行、出埃及后、二月望日、会众至于汛野、在以琳西乃间、';
_Exo16_2='会众于野、怨摩西亚伦曰、';
_Exo16_3='愿在埃及、死于耶和华手、尔时坐于肉鼎之侧、食饼而饱、尔导我入此野、是欲以饥杀斯会众也、○';
_Exo16_4='耶和华谕摩西曰、我必自天雨粮、民宜日出、敛日所需、以试其遵我法律否、';
_Exo16_5='至于六日、所敛者必备之、其数倍于他日、';
_Exo16_6='摩西亚伦语以色列人曰、至夕必知导尔出埃及者、乃耶和华、';
_Exo16_7='诘朝尔将睹耶和华之荣光、盖尔出怨言、耶和华闻之矣、我何人斯、尔乃怨我、';
_Exo16_8='摩西又曰、迨耶和华夕食尔以肉、朝饱尔以粮、此言始应、盖尔之怨言、耶和华闻之矣、我何人斯、尔非怨我、乃怨耶和华也、';
_Exo16_9='摩西谓亚伦曰、告以色列会众云、进于耶和华前、盖尔之怨言、彼已闻之、';
_Exo16_10='亚伦言时、以色列会众瞻望于野、见耶和华之荣光显于云中、';
_Exo16_11='耶和华谕摩西曰、';
_Exo16_12='以色列族之怨言、我已闻之、当告之曰、夕必食肉、朝必饱粮、则知我乃尔之上帝耶和华、○';
_Exo16_13='夕有鹑来、蔽乎营垒、朝有露降、在营四周、';
_Exo16_14='厥露既晞、野有圆物、细微如霜、';
_Exo16_15='以色列民见而弗识、相语曰、此何物耶、摩西曰、此耶和华食尔之粮、';
_Exo16_16='耶和华之命曰、各宜敛取、如其食量、视幕中人数、各得一俄梅尔、';
_Exo16_17='以色列人遵命而取、或多或寡、';
_Exo16_18='以量量之、多者无余、寡者无乏、其敛之也、各随其量、';
_Exo16_19='摩西告民曰、毋留其余、逮于明旦、';
_Exo16_20='有不从摩西言者、留之明旦、乃生虫而臭恶、摩西怒焉、○';
_Exo16_21='每晨各如食量而敛之、日暴则消、';
_Exo16_22='至于六日、敛粮倍之、人得二俄梅尔、诸会长来告摩西、';
_Exo16_23='摩西曰、耶和华有言曰、翌日安息、乃耶和华之圣日、欲炙者炙、欲煮者煮、食既有余、存于明旦、';
_Exo16_24='乃遵摩西命、存于明旦、不臭恶、不生虫、';
_Exo16_25='摩西曰、今日可食此、盖今为耶和华之安息日、在野索之不得、';
_Exo16_26='六日间、可敛之、惟七日乃安息、必无所有、';
_Exo16_27='至七日、民有出而敛者、索之不得、';
_Exo16_28='耶和华谕摩西曰、尔曹不守我诫、不遵我律、将至何时、';
_Exo16_29='耶和华以安息日赐尔、故于六日、予尔兼日之粮、至七日、各居其地、勿出其所、';
_Exo16_30='民遂于七日安息焉、○';
_Exo16_31='以色列族称斯粮曰玛那、状如芫荽子、其色白、味如蜜饼、';
_Exo16_32='摩西曰、耶和华命以此物一俄梅尔、留于后世、使见我导汝出埃及时、于野所食尔之粮、';
_Exo16_33='遂语亚伦曰、以壶盛玛那一俄梅尔、置之耶和华前、留于后世、';
_Exo16_34='亚伦遵耶和华所命摩西者、置于法匮前以存之、';
_Exo16_35='以色列人食玛那、历四十年、迨至迦南境、人居之处而后已、';
_Exo16_36='一俄梅尔、乃伊法十分之一、';
_Exo17_1='以色列会众遵耶和华命、自汛野启行、依程而进、建营于利非订、无水可饮、';
_Exo17_2='民与摩西争曰、饮我以水、摩西曰、奚与我争、奚试耶和华乎、';
_Exo17_3='民渴、索水、怨摩西曰、曷导我出埃及、使我与子及畜、燥渴而死、';
_Exo17_4='摩西吁耶和华曰、斯民几欲以石击我、何以待之、';
_Exo17_5='耶和华曰、尔执击河之杖、率以色列长老数人、过于民前、';
_Exo17_6='我于何烈磐上、向尔而立、尔击斯磐、水由之出、使民得饮、摩西遂于以色列长老前行此、';
_Exo17_7='名其地曰玛撒、亦曰米利巴、因以色列人争于斯、并试耶和华曰、耶和华在我中否也、○';
_Exo17_8='时、亚玛力族至、与以色列人战于利非订、';
_Exo17_9='摩西命约书亚曰、为我选人、出与亚玛力战、明日我执上帝杖、立于山巅、';
_Exo17_10='约书亚遵摩西命、与亚玛力战、摩西亚伦户珥俱陟山巅、';
_Exo17_11='摩西举手、则以色列胜、垂手、则亚玛力胜、';
_Exo17_12='摩西手疲、亚伦户珥移石使坐、左右扶持、手乃稳固、至于日入、';
_Exo17_13='约书亚以刃击仆亚玛力王与其民、';
_Exo17_14='耶和华谕摩西曰、我将涂亚玛力之志于天下、当笔之于简、诵之于约书亚耳、';
_Exo17_15='摩西筑坛、名之曰耶和华尼西、';
_Exo17_16='曰、亚玛力举手攻耶和华之座、故耶和华必与之战、或译耶和华举手而誓必与亚玛力战历世靡暨、';
_Exo18_1='摩西外戚、米甸祭司叶忒罗、闻上帝为摩西、与上帝之民以色列所为、即耶和华导以色列人出埃及、';
_Exo18_2='昔摩西遣其妻西坡拉归于父家、今其外戚叶忒罗携之以来、';
_Exo18_3='及其二子、其一摩西命名革顺、盖曰、我于异邦为旅、';
_Exo18_4='其一命名以利以谢、盖曰、我父之上帝佑我、拯我脱于法老刃、';
_Exo18_5='摩西外戚叶忒罗携其妻孥、诣之于野、近上帝山、建营之处、';
_Exo18_6='遣人告曰、我叶忒罗、尔之外戚、携尔之妻、及其二子、偕来就尔、';
_Exo18_7='摩西出迓之、伏拜接吻、彼此问安入幕、';
_Exo18_8='摩西以耶和华缘以色列故、所行于法老与埃及人、并在途所历之艰难、及耶和华之救援、具告其外戚、';
_Exo18_9='叶忒罗因耶和华施诸恩于以色列、脱之于埃及人手、欣喜不胜、';
_Exo18_10='曰、当颂美耶和华、彼拯尔曹、脱于埃及人与法老之手、援斯民于埃及人、';
_Exo18_11='今知耶和华较诸神为大、即于埃及人狂傲之事显之也、';
_Exo18_12='叶忒罗以燔祭及他祭、献于上帝、亚伦暨以色列长老咸集、与摩西外戚食于上帝前、○';
_Exo18_13='翌日摩西坐以鞫民、民立于侧、自朝至暮、';
_Exo18_14='摩西外戚见其所行于民、则曰、汝于斯民何为、尔奚独坐、而民环立、自朝迄暮、';
_Exo18_15='摩西曰、民就我咨询于上帝耳、';
_Exo18_16='人与其邻有讼、则至我前、我折中于其间、且以上帝典章法度教之、';
_Exo18_17='摩西外戚曰、汝所为非宜也、';
_Exo18_18='此事繁重、尔难独理、如是、则尔与民、必俱惫矣、';
_Exo18_19='我进一策、其听我言、愿上帝偕尔、汝向上帝、为民代表、而呈其事于上帝、';
_Exo18_20='教以典章法度、示以必由之道、当为之事、';
_Exo18_21='于众民中、简其具有才能、寅畏上帝、尚诚实、恶不义之财者、立为千夫长、百夫长、五十夫长、十夫长、以治民、';
_Exo18_22='使其随时鞫民、事大则呈尔、事小则自鞫、如是、彼与汝共任、而尔事轻矣、';
_Exo18_23='尔若行是、上帝亦以命尔、则尔可久、民亦安归其所、';
_Exo18_24='摩西聆其外戚之训、行其所言、';
_Exo18_25='于以色列众中、简其有才能者、立为民长、即千夫长、百夫长、五十夫长、十夫长、';
_Exo18_26='随时鞫民、难事则以呈、细故则自鞫、';
_Exo18_27='摩西任其外戚旋归、遂返故土、';
_Exo19_1='以色列人出埃及后、由利非订启行、';
_Exo19_2='越三月、至西乃野、建营山前、';
_Exo19_3='摩西登山、觐于上帝、耶和华呼之曰、告雅各家、谕以色列族云、';
_Exo19_4='我所行于埃及人、并负尔、如鹰以翼负雏、俾归于我、尔咸睹之、';
_Exo19_5='宇内咸属于我、尔果听我言、守我约、则尔于列国中、特为我业、';
_Exo19_6='亦为祭司之国、成圣之民于我前、其以此言告以色列族、○';
_Exo19_7='摩西往召民间长老、悉以耶和华所命告之、';
_Exo19_8='众民佥曰、凡耶和华所谕、我必奉行、摩西乃以民言覆于耶和华、';
_Exo19_9='耶和华谕摩西曰、我于密云临尔、我与尔言、俾民听闻、而恒久信尔、摩西以民言告耶和华、';
_Exo19_10='耶和华曰、汝诣于民、使今日明日、洁己濯衣、';
_Exo19_11='以为三日之备、盖至三日、耶和华必降临西乃山、为众民目击、';
_Exo19_12='在山四周、为民定界、告之曰、尔其慎之、毋陟于山、毋犯其境、犯之者、杀无赦、';
_Exo19_13='手勿扪之、必击以石、或射以矢、无论人畜、不存其生、迨鸣角既久、可至山前、';
_Exo19_14='摩西下山、至于民处、使之自洁、民乃濯衣、';
_Exo19_15='摩西谓之曰、必为三日之备、勿近妇人、○';
_Exo19_16='三日黎明、雷电交作、密云蔽山、角鸣甚厉、营中之民、罔不战栗、';
_Exo19_17='摩西率民出营、以迓上帝、民立山下、';
_Exo19_18='耶和华于火中降临西乃山、遍山有烟、其烟上腾、有若炉烟、全山大震、';
_Exo19_19='角鸣愈久、其声愈厉、摩西发言、上帝以声应之、';
_Exo19_20='耶和华临莅西乃山巅、召摩西陟之、摩西陟焉、';
_Exo19_21='耶和华谕之曰、尔下戒民、勿越境、以窥耶和华、致多陨没、';
_Exo19_22='即近耶和华之祭司、亦当自洁、免我突出击之、';
_Exo19_23='摩西曰、尔曾谕我、在山四周定界、区别为圣、故民不得上之、';
_Exo19_24='耶和华曰、尔下、同亚伦上、惟祭司庶民、勿越境、上就耶和华、免其突出击之、';
_Exo19_25='摩西遂下、以此告民、';
_Exo20_1='上帝垂谕曰、';
_Exo20_2='我乃尔之上帝耶和华、导尔出埃及、脱于奴隶之室、○';
_Exo20_3='余而外、勿更有他神、○';
_Exo20_4='勿雕偶像、勿造上天下地、地下水中、百物之像、';
_Exo20_5='勿拜跪、勿崇奉、以我耶和华尔之上帝、乃忌邪之上帝、恶我者、讨其罪、自父及子、至三四世、';
_Exo20_6='爱我守我诫者、锡之慈惠、至千百世、○';
_Exo20_7='勿妄称尔上帝耶和华之名、盖耶和华必不以妄称者为无罪、○';
_Exo20_8='当志安息日、守之为圣、';
_Exo20_9='六日间、宜勤劳、作尔庶务、';
_Exo20_10='惟七日、乃尔上帝耶和华之安息、是日尔与子女、仆婢牲畜、及寓尔家之远人、皆勿操作、';
_Exo20_11='盖六日间、耶和华造天地海、暨其中万物、七日休息、故耶和华锡嘏于安息日、别之为圣、○';
_Exo20_12='当敬尔父母、以致延年于尔上帝耶和华所赐之地、○';
_Exo20_13='毋杀人、○';
_Exo20_14='毋行淫、○';
_Exo20_15='毋攘窃、○';
_Exo20_16='毋妄证以陷人、○';
_Exo20_17='毋贪人之第宅、与其妻室、仆婢牛驴、及凡所有、○';
_Exo20_18='民见雷轰、电闪、角鸣、烟腾于山、则战惧、遥立、';
_Exo20_19='谓摩西曰、汝与我言、我必听从、上帝勿与我言、恐我死亡、';
_Exo20_20='摩西曰、勿惧、上帝临格以试尔、俾尔敬畏、免干厥罪、';
_Exo20_21='民仍遥立、摩西进于上帝所居晦冥之处、○';
_Exo20_22='耶和华谕摩西曰、告以色列人云、我自天与尔言、尔所睹也、';
_Exo20_23='勿造神像匹我、勿作金银之像、';
_Exo20_24='当为我以土筑坛、献牛羊于其上、以为燔祭、及酬恩祭、凡志吾名之所、我必临格、锡嘏于尔、';
_Exo20_25='如为我以石建坛、勿用雕琢之石、若以器加之、即污厥坛、';
_Exo20_26='升坛勿历阶、免露下体、';
_Exo21_1='兹有律例、当宣于民前曰、';
_Exo21_2='如购希伯来仆、可役事六年、迨七年、则使之自由、不索赎金、';
_Exo21_3='若孑身而来、则亦孑身而去、有妻则与俱去、';
_Exo21_4='若主给妻、生有子女、则妻孥属主、仆孑然而去、';
_Exo21_5='若仆明言、我爱吾主、及我妻孥、不欲自由、';
_Exo21_6='则其主携之诣上帝前、附门或门橛、以锥贯其耳、仆则恒事之、○';
_Exo21_7='如人鬻女为婢、则弗释之、不与仆同、';
_Exo21_8='若主纳之、而不见悦、则许其赎身、既已欺之、不可鬻于他族、';
_Exo21_9='若聘之与子、则当视之如女、';
_Exo21_10='若别有所娶、则其衣食之资、好合之谊、不可阙如、';
_Exo21_11='若不行此三者、则容其自去、毋索赎金、○';
_Exo21_12='击人死者、杀无赦、';
_Exo21_13='若非谋杀、乃上帝付于其手、我必为之定可避之区、';
_Exo21_14='若擅攻其邻、以诡计杀之、虽逃于我坛、亦执而杀之、○';
_Exo21_15='击父母者、杀无赦、○';
_Exo21_16='虏人而鬻之、或留于其手者、杀无赦、○';
_Exo21_17='诅父母者、杀无赦、○';
_Exo21_18='如人相争、或击以石以拳、伤不至死、惟卧于床、';
_Exo21_19='后起扶杖而出、则击之者免刑、惟偿其失时之值、医之使愈、○';
_Exo21_20='以杖击仆婢、而毙杖下者、必受刑、';
_Exo21_21='若一二日不死、则不受刑、盖以金购之也、○';
_Exo21_22='如人相鬬、伤妊妇堕胎、而无他害、则当罚金、依其夫所定、折中于士师、';
_Exo21_23='若有他害、则当以命偿命、';
_Exo21_24='目偿目、齿偿齿、手偿手、足偿足、';
_Exo21_25='烙偿烙、伤偿伤、击偿击、○';
_Exo21_26='如人击毁仆婢之一目、必缘其目而释之、';
_Exo21_27='击折仆婢之一齿、必缘其齿而释之、○';
_Exo21_28='牛触男女致死、必以石击毙之、勿食其肉、牛主无罪、';
_Exo21_29='若牛素触人、或以告牛主、而不之禁、至杀男女、则以石毙牛、而致牛主于死、';
_Exo21_30='若拟罚金以偿、必如所拟而纳、以赎厥命、';
_Exo21_31='若触人子女、亦循此例、';
_Exo21_32='若触人仆婢、则以金三十给其主、而以石毙牛、○';
_Exo21_33='如人启井、或掘井而不盖、致牛驴陷于中、';
_Exo21_34='则捐金以偿其主、死畜归己、○';
_Exo21_35='牛触他人之牛致死、则鬻生牛、以分其金、死牛分其肉、';
_Exo21_36='若知其牛素触人、而主不禁、则以牛偿牛、死者归己、';
_Exo22_1='如人盗牛羊、或宰或鬻、当以五牛偿一牛、四羊偿一羊、';
_Exo22_2='遇盗穿窬、击毙之、不抵罪、';
_Exo22_3='若日已出、毙之则抵罪、盗须偿所窃、设无所有、则鬻其身以偿、';
_Exo22_4='倘其所窃牛羊或驴、尚生存于盗手、则偿之维倍、○';
_Exo22_5='如放畜牧于人之田、或葡萄园、则以己田己园之佳者偿之、○';
_Exo22_6='如火燃棘、延烧露积、或禾稼、或田园、则举火者必偿之、○';
_Exo22_7='如以金或什物、托邻守之、被盗所窃、盗者见获、偿之维倍、';
_Exo22_8='若盗弗获、则家主必诣上帝前、拟其果取人之财物否、';
_Exo22_9='凡过犯、或为牛羊驴、或为衣服、或为失物、有人谓为己有、则两造必以其事告上帝、上帝所罪者、偿之维倍、○';
_Exo22_10='如以驴、或牛羊、或他畜、托邻守之、或死伤、或被驱、别无人见、';
_Exo22_11='则二人同在、守者指耶和华而誓曰、未尝取人之物、畜主当诺之、守者毋庸偿、';
_Exo22_12='若被盗、则必偿之、';
_Exo22_13='若被裂、则持以为证、毋庸偿、○';
_Exo22_14='如借人之物、或伤或死、其主不同在、则必偿之、';
_Exo22_15='主同在、则不偿、既为人雇、其值当之、○';
_Exo22_16='如诱未聘之女同寝、则必以金聘之为室、';
_Exo22_17='若其父不欲妻之、则予以金、如聘女之数、○';
_Exo22_18='巫蛊之女、勿容其生、○';
_Exo22_19='与兽淫合者、杀无赦、○';
_Exo22_20='于耶和华外、祭他神者、必翦灭之、';
_Exo22_21='勿侮旅人而虐之、盖尔曹在埃及、亦为旅也、';
_Exo22_22='勿苦孤寡、';
_Exo22_23='若苦之、彼吁于我、我必闻之、';
_Exo22_24='我怒必烈、以刃诛尔、寡尔妻、孤尔子、○';
_Exo22_25='吾民贫者、与尔偕居、若贷之金、勿为债主、而取其利、';
_Exo22_26='如取人衣为质、日未入必反之、';
_Exo22_27='盖彼蔽体只有此衣、无之何以安寝、我乃仁慈、彼吁于我、我必闻之、○';
_Exo22_28='毋谤上帝、毋诅民长、';
_Exo22_29='穑中之谷、醡出之酒、奉我勿迟、首生男子、必献于我、';
_Exo22_30='牛羊亦同此例、七日偕母、越至八日、必献于我、';
_Exo22_31='尔当为我圣民、田野之间、为兽所裂之畜勿食、其肉必投诸犬、';
_Exo23_1='勿播虚言、勿与恶人联合、以为妄证、';
_Exo23_2='勿从众以行恶、遇讼作证、勿徇众以反正、';
_Exo23_3='贫者有讼、勿偏袒之、○';
_Exo23_4='如遇仇之牛驴迷路、牵而归之、';
_Exo23_5='见憾汝者之驴、伏于重负之下、勿遗弃之、必助其人解之、○';
_Exo23_6='贫者有讼、勿枉断、';
_Exo23_7='远诸虚伪、勿杀不辜、勿戮义人、盖我不以恶人为义、';
_Exo23_8='勿受贿、盖贿使明者目盲、义者词屈、';
_Exo23_9='勿虐旅人、盖尔曹旅于埃及、悉彼旅情、○';
_Exo23_10='六年间、耕种田亩、敛其所产、';
_Exo23_11='越至七年、使之休息、留为闲田、以食民之贫者、余任野兽食之、葡萄园橄榄园亦然、';
_Exo23_12='六日间、宜操作、至七日、则安息、使尔牛驴休息、婢子宾旅、得以畅适、';
_Exo23_13='凡我所谕、宜慎守之、他神之名、毋言及、毋口诵、○';
_Exo23_14='每岁守节凡三、以奉事我、';
_Exo23_15='亚笔月尔出埃及、屈期、必守除酵节、七日食无酵饼、如我所命、觐我者毋徒手、';
_Exo23_16='于力田得其初实之季、守获稼节、于岁暮敛厥田谷之季、守收藏节、';
_Exo23_17='尔之丁男、每岁三觐主耶和华、○';
_Exo23_18='献我祭牲之血、勿与酵饼共献、其脂勿留于明日、';
_Exo23_19='尔土所出之初实、必荐于尔上帝耶和华之室、烹山羊羔、勿用其母之乳、○';
_Exo23_20='我将遣使于尔前、护尔于道途、导尔至我所备之处、';
_Exo23_21='尔当慎之、听从其命、勿干厥怒、彼不宥尔愆、盖我名在彼、';
_Exo23_22='尔诚听从其言、行我所谕、我则为敌尔者之敌、为仇尔者之仇、';
_Exo23_23='我使先尔、导尔入亚摩利人、赫人、比利洗人、迦南人、希未人、耶布斯人之地、我必翦灭其众、';
_Exo23_24='勿拜跪其神、勿崇奉之、勿效其所为、当倾其神像、碎其柱像、';
_Exo23_25='宜奉事尔之上帝耶和华、则必祚尔饮食、除尔疾病、';
_Exo23_26='境内无堕胎者、无不妊者、我亦使尔终其天年、';
_Exo23_27='我在尔前、发我威烈、于尔所至、溃乱其民、使敌背尔而逃、';
_Exo23_28='必遣大蜂起于尔前、以驱希未人、迦南人、赫人、';
_Exo23_29='惟一年中、不尽逐之、免土地荒芜、野兽孳生而害尔、';
_Exo23_30='我渐逐之、待尔昌炽、以承斯土、';
_Exo23_31='将定尔境、自红海至非利士海、自旷野至大河、斯土之民、将付尔手、逐于尔前、';
_Exo23_32='毋与其人其神立约、';
_Exo23_33='毋容其居尔土、恐使尔获罪于我、若奉其神、必为尔之坎阱、';
_Exo24_1='耶和华谕摩西曰、尔与亚伦拿答亚比户、及以色列长老七十人、其上诣我、遥立而拜、';
_Exo24_2='惟摩西可近耶和华、其余不可、民亦勿与俱来、';
_Exo24_3='摩西以耶和华之言与律、往告于民、民同声对曰、耶和华所言、我悉遵行、';
_Exo24_4='摩西尽录耶和华之言、夙兴、筑坛山下、立柱十二、循以色列十二支派、';
_Exo24_5='遣以色列族少者献燔祭、并以牛为酬恩祭、献于耶和华、';
_Exo24_6='摩西取血、半盛于盂、半洒于坛、';
_Exo24_7='宣读约书、俾民听闻、佥曰、耶和华所言、我悉遵行、';
_Exo24_8='摩西以血洒民曰、此血系乎盟约、即耶和华依此词、与尔所立者、○';
_Exo24_9='摩西与亚伦拿答亚比户、及以色列长老七十人、咸登、';
_Exo24_10='觐以色列之上帝、在其足下、如苍玉平铺、如昊天清朗、';
_Exo24_11='以色列之尊者、上帝不着手加害、彼觐上帝、式饮式食、○';
_Exo24_12='耶和华谕摩西曰、登峰诣我而居、我以石版、及所书之法律诫命锡尔、俾以训民、';
_Exo24_13='摩西与从者约书亚兴、登上帝之山、';
_Exo24_14='先告诸长老曰、尔曹处此、以待我反、尔有亚伦户珥同在、有讼者可诣之、';
_Exo24_15='摩西登山、山为云蔽、';
_Exo24_16='耶和华之荣光止于西乃山、云蔽之六日、越至七日、耶和华自云中呼摩西、';
_Exo24_17='耶和华之荣光在于山巅、以色列人观之、状如烈火、';
_Exo24_18='摩西入云登山、日夜在彼、凡历四旬、';
_Exo25_1='耶和华谕摩西曰、';
_Exo25_2='告以色列族云、当奉礼物于我、凡出于心所愿者、可从而受之、';
_Exo25_3='所受礼物、即金银铜、';
_Exo25_4='蓝紫绛三色之缕、与细枲、山羊毛、';
_Exo25_5='牡绵羊皮之染红者、海獭皮、皂荚木、';
_Exo25_6='燃灯之油、作膏作香之芳品、';
_Exo25_7='红玉及他宝石、以饰圣衣补服、';
_Exo25_8='当为我构圣所、俾处民中、';
_Exo25_9='造幕与器、遵我所示之式、○';
_Exo25_10='以皂荚木作匮、长二肘有半、广一肘有半、高一肘有半、';
_Exo25_11='内外包以精金、其上四周、饰以金缘、';
_Exo25_12='铸金环四、置于四足、左右各二、';
_Exo25_13='以皂荚木作杠、包之以金、';
_Exo25_14='贯于匮旁之环、用以舁匮、';
_Exo25_15='杠常贯环、而弗离、';
_Exo25_16='我所赐尔之法、宜藏于匮、';
_Exo25_17='以精金作施恩座、长二肘有半、广一肘有半、';
_Exo25_18='以金用旋法作基路伯二、置施恩座之两端、';
_Exo25_19='每端各一、与施恩座相连、';
_Exo25_20='基路伯高展其翮、以覆施恩座、其面向之、彼此相对、';
_Exo25_21='置施恩座于匮上、我所赐尔之法、藏于匮中、';
_Exo25_22='我将于彼临尔、在施恩座、法匮上基路伯间、以我所命谕尔、使告以色列民、○';
_Exo25_23='以皂荚木作几、长二肘、广一肘、高一肘有半、';
_Exo25_24='包以精金、四周饰以金缘、';
_Exo25_25='置枨四周、广约一掌、以金缘之、';
_Exo25_26='作金环四、置于足上四隅、';
_Exo25_27='环附其枨、贯杠以舁、';
_Exo25_28='以皂荚木作杠、包之以金、俾得舁几、';
_Exo25_29='以精金作盘匙、及灌奠之壶盂、';
_Exo25_30='几上恒置陈设饼、在于我前、○';
_Exo25_31='以精金用旋法作灯台、其座、其梃、其盏、其节、其花、悉连为一、';
_Exo25_32='其梃出枝凡六、两旁各三、';
_Exo25_33='枝各有盏、状似杏蕊、有节有花、灯之六枝皆然、';
_Exo25_34='梃亦有盏凡四、状似杏蕊、有节有花、';
_Exo25_35='梃所出之六枝、每二枝下、各有一节、六枝皆然、';
_Exo25_36='其节其枝、俱连为一、以精金用旋法为之、';
_Exo25_37='灯碗凡七、置于其上、使光对耀、';
_Exo25_38='其剪与盘、造以精金、';
_Exo25_39='制灯台与诸器、用精金一他连得、';
_Exo25_40='尔其慎而为之、必循在山所示尔之式焉、';
_Exo26_1='作幕用幔凡十、以撚线细枲布、与蓝紫绛三色之缕为之、上绣良工所制之基路伯、';
_Exo26_2='每幔长二十八肘、广四肘、诸幔长短同、';
_Exo26_3='幔相连各五、';
_Exo26_4='幔边之联络处、作蓝襻、次幔亦然、';
_Exo26_5='幅边各作襻五十、两边之襻相对、';
_Exo26_6='又作金钩五十、钩连诸幔、成为一幕、○';
_Exo26_7='以山羊毛作幔十一、为幕外帷、';
_Exo26_8='每幔长三十肘、广四肘、十一幔长短同、';
_Exo26_9='五幔相联、六幔亦相联、其第六幔、宜重复于幕前、';
_Exo26_10='幔边之联络处、作五十襻、次幔亦然、';
_Exo26_11='又作铜钩五十、钩连诸襻、成为一帷、';
_Exo26_12='帷之余半、必垂幕后、';
_Exo26_13='帷幔之余、每旁一肘、垂幕两旁、障其左右、';
_Exo26_14='以牡绵羊皮之染红者为幕帱、其上蒙以海獭皮、○';
_Exo26_15='以皂荚木作幕板、立于四周、';
_Exo26_16='板长十肘、广一肘有半、';
_Exo26_17='二榫相接、幕之诸板皆然、';
_Exo26_18='幕之南、作板二十、';
_Exo26_19='银座四十、板下各二、与二榫相对、';
_Exo26_20='幕之北、作板二十、';
_Exo26_21='银座四十、板下各二、';
_Exo26_22='幕后西旁、作板六、';
_Exo26_23='幕后两隅、作板二、';
_Exo26_24='自下而上、连于一环、两隅皆然、';
_Exo26_25='厥板凡八、银座十六、板下各二、○';
_Exo26_26='以皂荚木作楗、';
_Exo26_27='左幕板五楗、右幕板五楗、后幕板五楗、';
_Exo26_28='板之中楗、贯乎两端、';
_Exo26_29='以金包板、作金环贯楗、包楗以金、';
_Exo26_30='立幕、必循在山示汝之式、○';
_Exo26_34='施恩座置于至圣所法匮上、';
_Exo27_1='以皂荚木作坛、其式维方、长五肘、广五肘、高三肘、';
_Exo27_2='四隅作四角、与坛相连、俱包以铜、';
_Exo27_3='作盆以盛坛灰、及铲盘肉锸、火鼎诸器、悉以铜造、';
_Exo27_4='以铜作坛网、网之四隅、作铜环四、';
_Exo27_5='置网于坛之四周缘下、上及坛之半、';
_Exo27_6='以皂荚木作坛杠、包之以铜、';
_Exo27_7='贯杠于环、在坛两旁以舁之、';
_Exo27_8='坛以板作、而虚其中、必循在山示尔之式、而制作之、○';
_Exo27_9='又立幕院、南面之帷长百肘、以撚线细枲布为之、';
_Exo27_10='其柱二十、铜座二十、柱钩与环、皆以银作、';
_Exo27_11='北面之帷长百肘、其柱二十、铜座二十、柱钩与环、皆以银作、';
_Exo27_12='院之西面、帷广五十肘、其柱十、其座十、';
_Exo27_13='院之东面、广五十肘、';
_Exo27_14='门左之帷、长十五肘、其柱三、其座三、';
_Exo27_15='门右之帷十五肘、其柱三、其座三、';
_Exo27_17='院四周之柱、其钩与环、俱以银作、其座则铜、';
_Exo27_18='院长百肘、广五十肘、帷高五肘、以撚线细枲布为之、其座乃铜、';
_Exo27_19='幕中所用之器与钉、及院之钉、悉以铜作、○';
_Exo27_20='宜命以色列民、取橄榄捣清油、使灯常燃、';
_Exo28_1='宜自以色列族中、引尔兄亚伦、及其子拿答、亚比户、以利亚撒、以他玛、进于尔前、立为祭司、以奉事我、';
_Exo28_2='为尔兄亚伦制圣服、以彰荣美、';
_Exo28_3='凡有慧心之人、即我以智神所充者、尔命之为亚伦制衣、别之为圣、俾任祭司职、以奉事我、';
_Exo28_4='所当制之衣、乃补服、圣衣、长衣、及纵横相间之里衣、并冠与绅、必为尔兄亚伦、暨其子制圣服、俾任祭司职、以奉事我、';
_Exo28_5='制以金丝、与蓝紫绛三色之缕、及细枲布、○';
_Exo28_6='作圣衣、用金丝与蓝紫绛三色之缕、及良工所制之撚线细枲布、';
_Exo28_7='必有肩带二、缀其前后、使之相连、';
_Exo28_8='其上巧制之绅、以束圣衣、与圣衣同式、相连为一、俱以金丝、与蓝紫绛三色之缕、及撚线细枲布而作、';
_Exo28_9='将红玉二、上镌以色列诸子之名、';
_Exo28_10='六名在此、六名在彼、咸序以齿、';
_Exo28_11='用玉工镌印法、镌以色列诸子之名于二玉、嵌于金阑、';
_Exo28_12='置二玉于圣衣之肩带、以为以色列诸子之志石、亚伦荷其名于两肩、为记于耶和华前、';
_Exo28_13='以金作阑、';
_Exo28_14='用编索法、作精金链二、系于金阑、○';
_Exo28_15='作补服用以断事、良工之制、同于圣衣、以金丝与蓝紫绛三色之缕、及撚线细枲布为之、';
_Exo28_16='补服方而复、长广各一布指、';
_Exo28_17='上缀宝石四行、一为玛瑙、淡黄玉、葱珩、';
_Exo28_18='二为青玉、蓝玉、金钢石、';
_Exo28_19='三为赤玉、白玛瑙、紫玉、';
_Exo28_20='四为水苍玉、红玉、碧玉、悉嵌于金阑、';
_Exo28_21='宝石之数、循以色列诸子之名、凡十有二、用镌印法、每宝石镌一名、以当十二支派、';
_Exo28_22='以精金作链、形如编索、属于补服、';
_Exo28_23='作金环二、置于补服两端、';
_Exo28_24='以二金编链、钩于补服两端之二环、';
_Exo28_25='其二端接于二金阑、置于圣衣肩带之前、';
_Exo28_26='作金环二、置于补服两边之内、附于圣衣、';
_Exo28_27='又作金环二、置于圣衣之前、两肩带下、近乎连结之处、在圣衣巧制之绅上、';
_Exo28_28='以蓝组贯于补服之环、接于圣衣之环、使补服贴乎圣衣巧制之绅、补服不离圣衣、';
_Exo28_29='亚伦入圣所时、必将断事补服、所载以色列诸子之名、服之于膺、在耶和华前、永以为志、';
_Exo28_30='以乌陵与土明、乌陵译即辉光土明译即无玷置于补服内、亚伦觐耶和华时、服之于膺、亚伦必将以色列族断事之具、服之于膺、在耶和华前、○';
_Exo28_31='作圣衣内之长衣、其色纯蓝、';
_Exo28_32='中留空隙、以穿首领、四周织缘、如甲孔然、免其绽裂、';
_Exo28_33='以蓝紫绛三色之缕、制为石榴、垂于衣下四周之缘、间系金铃、';
_Exo28_34='衣下四周、石榴与金铃相间、';
_Exo28_35='亚伦任职、必衣此服、出入圣所、觐耶和华时、有声可闻、免于死亡、○';
_Exo28_36='以精金作牌、用镌印法、镌字其上、曰于耶和华为圣、';
_Exo28_37='系以蓝紃、缀于冠前、';
_Exo28_38='使亚伦戴于额、以色列人奉献圣物、有何罪愆、亚伦任之、恒戴其牌于额、俾献礼者、蒙耶和华悦纳、';
_Exo28_39='以精枲织里衣、纵横相间、以细枲布为冠、又以绣工制绅、○';
_Exo28_40='为亚伦子制衣、与绅及冠、以彰荣美、';
_Exo28_41='衣尔兄亚伦及其子、且沐以膏、别之为圣、俾任祭司职、以奉事我、';
_Exo28_42='以枲作袴、自腰至髀、以蔽下体、';
_Exo28_43='亚伦与子进会幕、近祭坛、供事于圣所、必服之、免其负罪而死、此于亚伦暨其后裔、永为定例、';
_Exo29_1='别之为圣、俾任祭司职、以奉事我、宜取牡犊一、无疵之牡绵羊二、';
_Exo29_2='无酵之饼、及和油之饼、抹油之薄饼、俱无酵、以细麦面作之、';
_Exo29_3='盛于一筐、并犊与羊、携之而至、';
_Exo29_4='引亚伦及其子、造会幕门、以水濯之、';
_Exo29_5='衣亚伦以衣、即里衣、长衣、圣衣、补服、束以巧制之绅、';
_Exo29_6='以冠冠首、上加圣冕、';
_Exo29_7='倾膏其首以膏之、';
_Exo29_8='携其子来、衣之以衣、';
_Exo29_9='束以绅、冠以冠、别之为圣、使亚伦与其子任祭司职、以为永例、○';
_Exo29_10='牵犊至会幕门、使亚伦及子按手其首、';
_Exo29_11='宰于耶和华前、会幕门外、';
_Exo29_12='取犊之血、以指衅于坛角、余血倾于坛基、';
_Exo29_13='以盖脏之脂、及肝网、二肾与其脂、悉焚于坛、';
_Exo29_14='惟其肉皮与矢、火之营外、此为赎罪之祭、○';
_Exo29_15='取牡绵羊之一、使亚伦及子按手其首、';
_Exo29_16='于焉宰之、以血洒于坛之四周、';
_Exo29_17='脔切其肉、洗脏及腿、与脔切者暨首、置于一处、';
_Exo29_18='以其全体焚于坛上、是为燔祭、献于耶和华、以为馨香之火祭、○';
_Exo29_19='取牡绵羊之二、使亚伦及子按手其首、';
_Exo29_20='于焉宰之、以血衅于亚伦及子之右耳垂、与右手之巨擘、右足之将指、洒血于坛四周、';
_Exo29_21='取坛上之血与膏、洒于亚伦及子之身与衣、区别其身及衣为圣、';
_Exo29_22='此羊乃为立职之祭、故取其脂与尾、盖脏之脂、肝网、二肾及其脂、并右腿、';
_Exo29_23='于耶和华前、无酵饼筐中、取馒一、油饼一、薄饼一、';
_Exo29_24='皆置于亚伦及子之手、摇于耶和华前、以为摇祭、';
_Exo29_25='尔自其手接之、加于燔祭之上、焚之于坛、是为馨香之火祭、献于耶和华、○';
_Exo29_26='立亚伦任圣职、所用之羊、宜取其腔、摇于耶和华前、以为摇祭、后归于尔、';
_Exo29_27='立亚伦与子任圣职、所用之羊、必以所摇之腔、所举之腿为圣、';
_Exo29_28='必永归于亚伦、及其子孙、此乃以色列人所奉之举祭、每献酬恩祭时、以此举祭献于耶和华、○';
_Exo29_29='亚伦之圣服、必遗其子孙、使衣之以受膏、而任圣职、';
_Exo29_30='其子继为祭司、入会幕、供职于圣所、必衣是衣、历至七日、○';
_Exo29_31='宜取立任圣职所用之羊、烹其肉于圣所、';
_Exo29_32='亚伦与子、必于会幕门前、食羊及筐中之饼、';
_Exo29_33='所以为之赎罪、立任圣职、区别为圣之物、彼当食之、外人勿食、因为圣物故也、';
_Exo29_34='如有立任圣职、所用之肉或饼、留于明晨、则勿食、必爇以火、因为圣物故也、○';
_Exo29_35='尔必遵我所谕、施于亚伦及其子、行此立任圣职之礼、历至七日、';
_Exo29_36='日献牡犊一、为赎罪之祭、并赎坛以洁之、沃之以膏、俾其为圣、';
_Exo29_37='赎坛七日、使之成圣、其坛遂为至圣、凡触之者、皆为圣焉、○';
_Exo29_38='宜日献于坛者、即一岁之羔二、';
_Exo29_39='晨献其一、暮献其一、';
_Exo29_40='晨献羔、加细面伊法十分之一、和捣油一欣四分之一、及酒一欣四分之一、以为灌祭、';
_Exo29_41='暮献羔、如晨礼、亦献素祭灌祭、以为耶和华馨香之火祭、';
_Exo29_42='此历世恒献之燔祭、行于耶和华前、在会幕门、我将临而谕汝之所、';
_Exo29_43='我必与以色列人会于此、使幕因我荣光而为圣、';
_Exo29_44='我将使会幕及祭坛成圣、且使亚伦与子为圣、任祭司职、以奉事我、';
_Exo29_45='我必处以色列族中、为其上帝、';
_Exo29_46='俾知我乃耶和华、彼之上帝、导之出埃及、欲居其中、我乃耶和华、彼之上帝也、';
_Exo30_1='以皂荚木作焚香坛、';
_Exo30_2='形制维方、长一肘、广一肘、高二肘、其角与坛相连、';
_Exo30_3='上面与四周及角、俱以精金包之、四周施以金缘、';
_Exo30_4='缘下两旁、作金环二、贯杠以舁、';
_Exo30_5='以皂荚木作杠、包之以金、';
_Exo30_7='每晨理灯时、亚伦必以芳品所制之香、焚于其上、';
_Exo30_8='薄暮燃灯时、亦必焚之、是为历世恒焚之香、在耶和华前、';
_Exo30_9='于此坛上、毋焚他香、毋献燔祭素祭、毋行灌祭、';
_Exo30_10='亚伦必以赎罪祭牲之血、衅于坛角、岁凡一次、历世如此、以赎斯坛、斯坛为至圣于耶和华前、○';
_Exo30_11='耶和华谕摩西曰、';
_Exo30_12='尔核以色列人数时、各以赎命之值、献于耶和华、以免核数之际、遭遇灾害、';
_Exo30_13='凡被核者、必依圣所权衡、以金半舍客勒、奉于耶和华、一舍客勒、即二十季拉、';
_Exo30_14='年二十以上被核者、皆奉之、';
_Exo30_15='富无所加、贫无所减、俱以金半舍客勒、献于耶和华、以赎其命、';
_Exo30_16='必由以色列人取此赎金、以备会幕之需、为以色列人之志于耶和华前、以赎其命、○';
_Exo30_17='耶和华谕摩西曰、';
_Exo30_18='以铜作浴盘、与其座、以备洗濯、置于会幕祭坛间、盛水其中、';
_Exo30_19='使亚伦与其子、在彼盥手濯足、';
_Exo30_20='每入会幕、或近祭坛供职、献火祭于耶和华、必以水洗涤、不至殒没、';
_Exo30_21='必盥手濯足、免于死亡、此为亚伦及其后裔、历世之永例、○';
_Exo30_22='耶和华谕摩西曰、';
_Exo30_23='取芬芳之上品、即流质没药五百舍客勒、香肉桂一半、即二百五十舍客勒、香菖蒲二百五十舍客勒、';
_Exo30_24='玉桂五百舍客勒、咸依圣所权衡、和橄榄油一欣、';
_Exo30_25='用调香法、制为圣膏、';
_Exo30_26='以膏会幕及法匮、';
_Exo30_27='几与其器、灯台与其器、并焚香坛、';
_Exo30_28='燔祭坛与其器、浴盘与其座、';
_Exo30_29='均别之为至圣、凡触之者、皆为圣焉、';
_Exo30_30='亦膏亚伦及其子、使之为圣、任祭司职、以奉事我、';
_Exo30_31='当告以色列族曰、此膏于我、历世为圣、';
_Exo30_32='毋倾于人身、毋循是法私制此膏、斯乃圣物、必视之为圣、';
_Exo30_33='凡私制此膏、或以之膏外人者、必绝于民中、○';
_Exo30_34='耶和华谕摩西曰、取香品、即苏合香、螺弇香、枫脂香、和乳香之清者、权之相等、';
_Exo30_35='加以盐、循调香法、制为纯洁且圣之香、';
_Exo30_36='取其少许、捣之极细、置于会幕内法匮前、我将临汝之处、必视之为至圣、';
_Exo30_37='如法而制之香、勿私为之、必视之为圣、属于耶和华、';
_Exo30_38='凡作此香以嗅之者、必绝于民中、';
_Exo31_1='耶和华谕摩西曰、';
_Exo31_2='试观犹大支派、户珥孙、乌利子比撒列、我以名召之、';
_Exo31_3='充以上帝之神、使有智慧、聪明知识、以作诸工、';
_Exo31_4='思索技艺、制金银铜之器、';
_Exo31_5='镌玉以镶嵌、雕木作巧工、';
_Exo31_6='又派但之支派、亚希撒抹子亚何利亚伯辅之、凡有慧心者、我更赐以聪明、俾依我所命尔者而造、';
_Exo31_7='会幕法匮、与其上施恩座、暨幕中器皿、';
_Exo31_8='几与其器、精金灯台与其器、香坛、';
_Exo31_9='燔祭坛与其器、浴盘与其座、';
_Exo31_10='精制之衣、祭司亚伦之圣服、及其子之衣、以供祭司职、';
_Exo31_11='膏与圣所芳品之香、悉遵我所命尔者而作、○';
_Exo31_12='耶和华谕摩西曰、';
_Exo31_13='告以色列人云、必守我安息日、于尔我间、历世为征、俾知我乃耶和华、使尔成圣、';
_Exo31_14='故当守安息日、以为圣日、凡渎之者、杀无赦、操作于是日者、必绝于民中、';
_Exo31_15='六日间、宜操作、至七日、则安息、于耶和华为圣日、安息日操作者、杀无赦、';
_Exo31_16='以色列人历世必守安息日以休息、此为永约、';
_Exo31_17='于我及以色列族间、永世为征、盖六日间、我耶和华造天地、七日休息、而畅适焉、○';
_Exo31_18='耶和华于西乃山谕摩西毕、锡以法版二、即上帝手书之石版、';
_Exo32_1='民见摩西迟回于山不下、则集于亚伦前曰、尔其为我造神像、以为我之先导、盖率我出埃及之摩西、不知其何所遇矣、';
_Exo32_2='亚伦曰、脱尔妻孥垂耳之金环、携以予我、';
_Exo32_3='民即脱之、以授亚伦、';
_Exo32_4='亚伦受之、镕铸刻镂为犊、众曰、以色列人欤、此即导尔出埃及之神也、';
_Exo32_5='亚伦见之、筑坛其前、宣告曰、诘朝可为耶和华之节期、';
_Exo32_6='翌日民夙兴、献燔祭与酬恩祭、坐而饮食、起而舞蹈、○';
_Exo32_7='耶和华谕摩西曰、尔其下山、尔之民、尔所导出埃及者、已自败坏、';
_Exo32_8='我所谕之道、彼速违之、铸犊崇拜祭祀、曰以色列人欤、此即导尔出埃及之神也、';
_Exo32_9='又曰、我观斯民、强项者流、';
_Exo32_10='尔且听我、予赫斯怒、尽灭是族、使尔后裔成为大邦、';
_Exo32_11='摩西祈其上帝耶和华曰、耶和华欤、尔以巨能大力、导尔民出埃及、今何怒之甚乎、';
_Exo32_12='胡令埃及人云、彼导之出、乃欲加害、杀之山中、灭之地上、请尔回意、息厥烈怒、不降祸于尔民、';
_Exo32_13='求忆尔仆亚伯拉罕、以撒、以色列、昔尔指己而誓、必昌厥后、如天星之多、锡以所言之地、俾其永居、';
_Exo32_14='耶和华乃回意、不降祸于其民、○';
_Exo32_15='摩西退而下山、手持法版二、两面各有文字、';
_Exo32_16='其版乃上帝所作、其文亦上帝所书、刻之于版、';
_Exo32_17='约书亚闻民喧哗、谓摩西曰、营中有战声、';
_Exo32_18='曰、非战胜之声、亦非战败之声、我所闻者、乃讴歌之声也、';
_Exo32_19='摩西近营见犊、及民舞蹈、怒甚、掷版、碎于山下、';
_Exo32_20='取所造之犊、爇以火、捣为粉、播于水、令以色列人饮之、';
_Exo32_21='谓亚伦曰、斯民于尔何为、使陷重罪、';
_Exo32_22='亚伦曰、我主勿怒、斯民决志作恶、尔所知也、';
_Exo32_23='彼谓我曰、尔其为我造神像、以为我之先导、盖率我出埃及之摩西、不知其何所遇矣、';
_Exo32_24='我曰、凡有金者、脱而予我、我投之火、此犊出焉、';
_Exo32_25='摩西见民放恣、为亚伦所纵、贻笑于敌、';
_Exo32_26='乃立营门曰、凡从耶和华者、可诣我、利未族咸集诣之、';
_Exo32_27='摩西曰、以色列之上帝耶和华云、各宜系刃于腰、往来营中、自此门至彼门、杀其昆弟、友朋邻里、';
_Exo32_28='利未人从其言、是日民中殒者、约三千人、';
_Exo32_29='摩西曾曰、今日尔当自洁、归耶和华为圣、各击子女昆弟、致蒙锡嘏于尔、○';
_Exo32_30='翌日、摩西告民曰、汝干重罪、我今上诣耶和华、尔罪庶几可赎、';
_Exo32_31='乃返耶和华所、曰、噫、斯民干重罪、以金造神像、';
_Exo32_32='今尔若宥其罪、不然、则涂我名于尔册、';
_Exo32_33='耶和华曰、孰获罪于我、则涂其名于我册、';
_Exo32_34='尔往、率民至我所言之地、我使必为先导、然讨罪之日我必讨之、';
_Exo32_35='耶和华击民、以其使亚伦造犊也、';
_Exo33_1='耶和华谕摩西曰、昔我誓于亚伯拉罕、以撒、雅各、许锡其裔之地、今尔与所导出埃及之民、启行往彼、';
_Exo33_2='我遣使于尔前、驱迦南人、亚摩利人、赫人、比利洗人、希未人、耶布斯人、';
_Exo33_3='导尔至流乳与蜜之地、我不与之偕往、因尔众强项、恐我灭之于途间、';
_Exo33_4='民闻此凶言、为之哀悼、无佩文饰、';
_Exo33_5='耶和华谕摩西曰、告以色列族云、尔乃强项之民、我若俄顷之间临于尔中、必行翦灭、尔且去其文饰、我思何以待尔、';
_Exo33_6='以色列族去其文饰、自离何烈山后、不复佩之、○';
_Exo33_7='摩西以幕张于营外、距营稍远、称曰会幕、凡求耶和华者、出营诣幕、';
_Exo33_8='摩西每出诣幕、民起、立于己之幕门、瞻望摩西、迨其入幕、';
_Exo33_9='入时、云柱下止幕门、耶和华与摩西言、';
_Exo33_10='民见云柱止于幕门、咸起、崇拜于己之幕门、';
_Exo33_11='耶和华与摩西觌面相语、如人与友言、摩西归营、惟嫩之子少者约书亚、为其侍从、弗离于幕、○';
_Exo33_12='摩西谓耶和华曰、尔命我导斯民、未尝示我遣谁偕往、惟尔曾曰、我以尔名识尔、尔沾恩于我前、';
_Exo33_13='如沾尔恩、请以尔道示我、使我识尔、果沾恩于尔前、是族乃尔之民、请垂念焉、';
_Exo33_14='曰、我躬自偕往、俾尔获安、';
_Exo33_15='曰、若弗躬自偕往、毋导我离此、';
_Exo33_16='我与尔民沾恩、于何知之、非在尔与我侪偕往、使我及民、别于天下亿兆乎、○';
_Exo33_17='耶和华谕摩西曰、尔所求者、我必为之、因尔沾恩于我前、我以尔名识尔、';
_Exo33_18='曰、请显尔荣于我、';
_Exo33_19='曰、我必显我诸德、宣耶和华名于尔前、我所欲矜恤者矜恤之、欲怜悯者怜悯之、';
_Exo33_20='又曰、尔不可觌我面、人而觌我、不得生存、';
_Exo33_21='又曰、近我有处、尔可立于磐上、';
_Exo33_22='我之荣光过时、必藏尔于磐穴、掩尔以手、俟我过焉、';
_Exo33_23='后则移手、使观我背、惟不得瞻我面、';
_Exo34_1='耶和华谕摩西曰、尔琢石版二、其式如前所碎者、我以前版之文、书于其上、';
_Exo34_2='尔备诘旦陟西乃山、诣我于山巅、';
_Exo34_3='勿令他人共登、遍山渺无人迹、牛羊亦不啮草于山麓、';
_Exo34_4='摩西乃琢石版如前、遵耶和华命、夙兴执版登山、';
_Exo34_5='耶和华乘云降临、与摩西偕立、宣耶和华名、';
_Exo34_6='又过摩西前、言曰、耶和华、耶和华乃仁慈矜悯之上帝也、迟于发怒、富有恩惠、大显诚实、';
_Exo34_7='锡恩于亿兆、赦免愆尤、过失罪恶、惟当罚者、必不义之、于父之罪、加诸子孙、至三四世、';
_Exo34_8='摩西急俯首崇拜、';
_Exo34_9='曰、主欤、如沾恩于尔前、请主偕行、斯民强项、望赦我侪之罪愆、以为尔业、';
_Exo34_10='曰、我今立约、将行异迹于尔民前、天下万民之中、未尝行之、四周之居民、必见耶和华所为、盖我向尔所行、乃可畏也、';
_Exo34_11='我今所命、尔必守之、我将驱亚摩利人、迦南人、赫人、比利洗人、希未人、耶布斯人于尔前、';
_Exo34_12='尔其慎之、所往之地、勿与其居民立约、恐为尔之坎阱、';
_Exo34_13='必毁其坛、碎其柱像、斫其木偶、';
_Exo34_14='勿崇奉他神、盖耶和华乃忌邪之上帝、名为忌邪、';
_Exo34_15='勿与居民立约、恐彼徇欲、从其神而献祭、招尔共食祭品、';
_Exo34_16='而尔取其女妻尔子、其女徇欲从其神、使尔子亦徇欲从之、';
_Exo34_17='勿铸神像、';
_Exo34_18='宜守除酵节、遵我所命、在亚笔月食无酵饼、历至七日、盖尔于是日出埃及也、';
_Exo34_19='凡初胎男子、与首生牡畜、或牛或羊、皆属于我、';
_Exo34_20='首生之驴、必赎以羔、否则折其颈、首生之男、必悉赎之、觐我者毋徒手、';
_Exo34_21='六日间、宜操作、至七日、则安息、稼穑之时、亦当安息、';
_Exo34_22='麦初熟时、宜守七七节、岁暮宜守收藏节、';
_Exo34_23='尔之丁男、每岁三觐耶和华、以色列之上帝、';
_Exo34_24='我必驱列邦于尔前、恢廓尔境、每岁三往觐尔上帝耶和华时、无人觊觎尔地、';
_Exo34_25='献我祭牲之血、勿与酵饼共献、逾越节之祭品、勿留于明日、';
_Exo34_26='尔土所出之初实、必荐于尔上帝耶和华之室、烹羔勿用其母之乳、';
_Exo34_27='耶和华谕摩西曰、宜录斯言、盖我循其意、与尔及以色列人立约、';
_Exo34_28='摩西与耶和华同在四十昼夜、不饮不食、耶和华以约法之十诫、书于二版、○';
_Exo34_29='摩西手持二法版、下西乃山、因与耶和华言、容光激射、而不自觉、';
_Exo34_30='亚伦及以色列众、见其容光则惧、不敢前、';
_Exo34_31='摩西召之、亚伦与会长乃返、摩西与之言、';
_Exo34_32='后以色列众亦前、摩西以耶和华在西乃山所谕者命之、';
_Exo34_33='摩西言竟、取帕蒙面、';
_Exo34_34='每入与耶和华言、则去其帕、及出、以所命告以色列人、';
_Exo34_35='以色列人见摩西容光激射、摩西复以帕蒙面、迨入与耶和华言、则去之、';
_Exo35_1='摩西集以色列会众曰、耶和华谕尔所当行者、今以告尔、';
_Exo35_2='六日间、宜操作、越至七日、乃为圣日、当守为耶和华之安息、是日操作者、杀无赦、';
_Exo35_3='尔第宅中、安息日毋举火、○';
_Exo35_4='摩西告以色列会众曰、耶和华谕尔云、';
_Exo35_5='宜献礼物于耶和华、凡心愿者可奉之、以为礼物、';
_Exo35_6='即金银铜、蓝紫绛三色之缕与细枲山羊毛、';
_Exo35_7='牡绵羊皮之染红者、海獭皮、皂荚木、';
_Exo35_8='燃灯之油、作膏作香之芳品、';
_Exo35_9='红玉及他宝石、以饰圣衣补服、';
_Exo35_10='尔中有慧心者、可来造作、遵耶和华所谕、';
_Exo35_11='会幕、外帷与帱、钩板楗柱座、';
_Exo35_13='几与杠、及诸器、陈设之饼、';
_Exo35_14='灯台与器、其盏与油、';
_Exo35_16='燔祭坛及铜网、与杠及器、浴盘与座、';
_Exo35_18='幕钉、院帷之钉及索、';
_Exo35_19='供事圣所精制之衣、祭司亚伦之圣服、及其子之衣、以供祭司职、○';
_Exo35_20='以色列会众乃退、';
_Exo35_21='凡衷怀受感、出于心所愿者、咸携礼物而至、奉于耶和华、以备作会幕、尽役事、制圣服、';
_Exo35_22='凡乐输之男女、献金于耶和华者、咸携缨络、耳环、指环、手钏、所有金饰而至、';
_Exo35_23='凡有蓝紫绛三色之缕、细枲布、山羊毛、牡绵羊皮之染红者、海獭皮、亦携之至、';
_Exo35_24='凡以银铜献耶和华者、亦携之至、有皂荚木、宜于造作者、亦携之至、';
_Exo35_25='凡有慧心之妇、亲纺蓝紫绛三色之缕、与细枲、携之而至、';
_Exo35_26='凡妇具有慧心、而受感者、则纺山羊毛、';
_Exo35_27='会长奉红玉及他宝石、以饰圣衣补服、';
_Exo35_28='芳品与油、用以燃灯、作膏作香、';
_Exo35_29='以色列之男女、凡出于心所愿者、咸乐献礼物于耶和华、以备耶和华所命摩西诸工之用、○';
_Exo35_30='摩西告以色列人曰、试观犹大支派、户珥孙、乌利子比撒列、耶和华以名召之、';
_Exo35_31='充以上帝之神、使有智慧、聪明知识、以作诸工、';
_Exo35_32='思索技艺、制金银铜之器、';
_Exo35_33='镌玉以镶嵌、雕木作巧工、';
_Exo35_34='又感其心、与但之支派、亚希撒抹子亚何利亚伯之心、俾能诲人、';
_Exo35_35='且以慧心充之、使作诸工、即雕工、巧工、蓝紫绛三色之缕、与细枲之绣工、及织工、精于制造、思索技艺、';
_Exo36_1='比撒列与亚何利亚伯、及诸具有慧心之人、即耶和华赋以智慧聪明、使知成作圣所诸工者、必循耶和华所命而为、○';
_Exo36_2='摩西召比撒列与亚何利亚伯、及诸具有慧心之人、即耶和华赋以聪明、衷怀受感、而来造作者、';
_Exo36_3='以色列人所携礼物、为作圣所而献者、悉由摩西受之、民又每晨奉以乐献之礼物、';
_Exo36_4='作圣所诸工之有智者、各停其工、';
_Exo36_5='就摩西曰、民之所奉、备耶和华所命之工之用、绰有余裕、';
_Exo36_6='摩西传命、使宣于营曰、男女毋再造作、以献圣所、民遂止、不复献、';
_Exo36_7='盖所有之材、足作诸工、且有余也、○';
_Exo36_8='其中诸有智者作幕、以撚线细枲布、与蓝紫绛三色之缕、作幔十、上绣良工所制之基路伯、';
_Exo36_9='每幔长二十八肘、广四肘、诸幔长短维一、';
_Exo36_10='幔相连各五、';
_Exo36_11='幔边之联络处、作蓝襻、次幔亦然、';
_Exo36_12='幅边各作襻五十、两边之襻相对、';
_Exo36_13='又作金钩五十、钩连诸幔、成为一幕、○';
_Exo36_14='以山羊毛作幔十一、为幕外帷、';
_Exo36_15='每幔长三十肘、广四肘、十一幔长短同、';
_Exo36_16='五幔相联、六幔亦相联、';
_Exo36_17='幔边之联络处、作五十襻、次幔亦然、';
_Exo36_18='又作铜钩五十、联为一帷、';
_Exo36_19='以牡绵羊皮之染红者为幕帱、其上蒙以海獭皮、○';
_Exo36_20='以皂荚木作幕板、立于四周、';
_Exo36_21='板长十肘、广一肘有半、';
_Exo36_22='二榫相接、幕之诸板皆然、';
_Exo36_23='幕之南、作板二十、';
_Exo36_24='银座四十、板下各二、与二榫相对、';
_Exo36_25='幕之北、作板二十、';
_Exo36_26='银座四十、板下各二、';
_Exo36_27='幕后西旁、作板六、';
_Exo36_28='幕后两隅、作板二、';
_Exo36_29='自下而上、连于一环、两隅皆然、';
_Exo36_30='厥板凡八、银座十六、板下各二、○';
_Exo36_31='以皂荚木作楗、左幕板五楗、';
_Exo36_32='右幕板五楗、后幕板五楗、';
_Exo36_33='板之中楗、贯乎两端、';
_Exo36_34='以金包板、作金环贯楗、包楗以金、○';
_Exo36_36='以皂荚木作柱四、包之以金、以金制钩、银座凡四、';
_Exo36_38='其柱凡五、及钩、柱顶与环、俱包以金、五座乃铜、';
_Exo37_1='比撒列以皂荚木作匮、长二肘有半、广一肘有半、高一肘有半、';
_Exo37_2='内外包以精金、其上四周、饰以金缘、';
_Exo37_3='铸金环四、置于四足、左右各二、';
_Exo37_4='以皂荚木作杠、包之以金、';
_Exo37_5='贯于匮旁之环、用以舁匮、○';
_Exo37_6='以精金作施恩座、长二肘有半、广一肘有半、';
_Exo37_7='以金用旋法作基路伯二、置于施恩座之两旁、';
_Exo37_8='每旁各一、与施恩座相连、';
_Exo37_9='基路伯高展其翮、以覆施恩座、其面向之、彼此相对、○';
_Exo37_10='以皂荚木作几、长二肘、广一肘、高一肘有半、';
_Exo37_11='包以精金、四周饰以金缘、';
_Exo37_12='置枨四周、广约一掌、以金缘之、';
_Exo37_13='铸金环四、置于足上四隅、';
_Exo37_14='环附其枨、贯杠以舁、';
_Exo37_15='以皂荚木作杠、包之以金、俾得舁几、';
_Exo37_16='以精金作几上器皿、盘匙及灌奠之盂壶、○';
_Exo37_17='以精金用旋法作灯台、其座、其梃、其盏、其节、其花、悉连为一、';
_Exo37_18='其梃出枝凡六、两旁各三、';
_Exo37_19='枝各有盏、状似杏蕊、有节有花、灯之六枝皆然、';
_Exo37_20='梃亦有盏凡四、状似杏蕊、有节有花、';
_Exo37_21='梃所出之六枝、每二枝下、各有一节、六枝皆然、';
_Exo37_22='其节其枝、俱连为一、以精金用旋法为之、';
_Exo37_23='灯碗凡七、其剪与盘、造以精金、';
_Exo37_24='制灯台与诸器、用精金一他连得、○';
_Exo37_25='以皂荚木作香坛、形制维方、长一肘、广一肘、高二肘、其角与坛相连、';
_Exo37_26='上面与四周及角、俱以精金包之、四周施以金缘、';
_Exo37_27='缘下两旁、作金环二、贯杠以舁、';
_Exo37_28='以皂荚木作杠、包之以金、';
_Exo37_29='以芳品制圣膏、与纯洁之香、依调香法而为之、';
_Exo38_1='以皂荚木作燔祭坛、其式维方、长五肘、广五肘、高三肘、';
_Exo38_2='四隅作角、与坛相连、俱包以铜、';
_Exo38_3='作坛之器、即盆铲盘、肉锸火鼎、悉以铜造、';
_Exo38_4='以铜作坛网、置于坛之四周缘下、上及坛之半、';
_Exo38_5='铸铜环四、置于铜网四隅、用以贯杠、';
_Exo38_6='以皂荚木作杠、包之以铜、';
_Exo38_7='贯杠于环、在坛两旁以舁之、坛以板作、而虚其中、○';
_Exo38_8='以铜作浴盘与其座、妇女从事于会幕门者、取其鉴而为之、○';
_Exo38_9='又立幕院、南面之帷、长百肘、以撚线细枲布为之、';
_Exo38_10='其柱二十、铜座二十、柱钩与环、皆以银作、';
_Exo38_11='北面之帷、长百肘、其柱二十、铜座二十、柱钩与环、皆以银作、';
_Exo38_12='西面之帷、广五十肘、其柱十、其座十、柱钩与环、皆以银作、';
_Exo38_13='东面之帷、广五十肘、';
_Exo38_14='门左之帷、长十五肘、其柱三、其座三、门右亦然、';
_Exo38_15='左右之帷、各长十五肘、其柱三、其座三、';
_Exo38_16='四周院帷、悉以撚线细枲布为之、';
_Exo38_17='柱与座皆铜、钩与环皆银、柱顶以银包之、院柱俱有银环、';
_Exo38_19='柱座皆铜、各有其四、钩环皆银、柱顶以银包之、';
_Exo38_20='幕与院四周之钉、俱以铜制、○';
_Exo38_21='凡作法幕、利未人所用之材、总目如左、乃祭司亚伦子以他玛循摩西命所核者、';
_Exo38_22='凡耶和华所命摩西之物、犹大支派、户珥孙、乌利子比撒列悉作之、';
_Exo38_23='但之支派、亚希撒抹子亚何利亚伯为其辅佐、彼乃雕工、有技艺者、又以蓝紫绛三色之缕、与细枲布为刺绣、○';
_Exo38_24='所献之金、以作圣所者、循圣所权衡、计二十九他连得、七百三十舍客勒、';
_Exo38_25='所核会众、其银共一百他连得、一千七百七十五舍客勒、';
_Exo38_26='凡被核者、自二十岁以上、计六十万三千五百五十人、各献银一比加、即舍客勒之半、循圣所权衡、';
_Exo38_27='用银一百他连得、铸圣所诸板之座、与帱柱之座、座计一百、每座一他连得、共用银一百他连得、';
_Exo38_28='用银一千七百七十五舍客勒、作柱钩与环、包其柱顶、';
_Exo38_29='所献之铜、共七十他连得、二千四百舍客勒、';
_Exo38_30='作会幕门之座、铜坛铜网、及坛之诸器、';
_Exo38_31='院四周与院门之座、会幕与院四周之钉、';
_Exo39_1='以蓝紫绛三色之缕、作供事圣所精制之衣、暨亚伦之圣服、循耶和华所谕摩西之命、';
_Exo39_2='以金与蓝紫绛三色之缕、及撚线细枲布作圣衣、';
_Exo39_3='捣金成片、切之为丝、与蓝紫绛三色之缕、及精枲相间、良工之制、';
_Exo39_4='作肩带二、缀其前后、使之相连、';
_Exo39_5='其上巧制之绅、以束圣衣、与圣衣同式、相连为一、俱以金丝、与蓝紫绛三色之缕、及撚线细枲布而作、循耶和华所谕摩西之命、○';
_Exo39_6='琢红玉二、嵌于金阑、用镌印法、镌以色列诸子之名于其上、';
_Exo39_7='置于圣衣之肩带、以为以色列人之志石、循耶和华所谕摩西之命、○';
_Exo39_8='作补服、良工之制、同于圣衣、以金丝与蓝紫绛三色之缕、及撚线细枲布为之、';
_Exo39_9='补服方而复、长广各一布指、';
_Exo39_10='上缀宝石四行、一为玛瑙、淡黄玉、葱珩、';
_Exo39_11='二为青玉、蓝玉、金钢石、';
_Exo39_12='三为赤玉、白玛瑙、紫玉、';
_Exo39_13='四为水苍玉、红玉、碧玉、悉嵌于金阑、';
_Exo39_14='宝石之数、循以色列诸子之名、凡十有二、用镌印法、每宝石镌一名、以当十二支派、';
_Exo39_15='以精金作链、形如编索、属于补服、';
_Exo39_16='作金阑二、及金环二、置金环于补服两端、';
_Exo39_17='以二金编链、钩于补服两端之二环、';
_Exo39_18='其二端接于二金阑、置于圣衣肩带之前、';
_Exo39_19='作金环二、置于补服两边之内、附于圣衣、';
_Exo39_20='又作金环二、置于圣衣之前、两肩带下、近乎连结之处、在圣衣巧制之绅上、';
_Exo39_21='以蓝组贯于补服之环、接于圣衣之环、使补服贴乎圣衣巧制之绅、补服不离圣衣、循耶和华所谕摩西之命、○';
_Exo39_22='作圣衣内之长衣、其色纯蓝、';
_Exo39_23='中留空隙、如甲孔然、四周织缘、免其绽裂、';
_Exo39_24='以蓝紫绛三色之缕、制为石榴、垂于衣下之缘、';
_Exo39_25='以精金作铃、系于石榴间、在衣下四周之缘、';
_Exo39_26='铃与石榴相间、在衣下之四周、衣此服以任职、循耶和华所谕摩西之命、○';
_Exo39_27='以织成之精枲布、为亚伦及其子作里衣、';
_Exo39_28='以细枲布作冠、及华美头巾、以撚线细枲布作袴、';
_Exo39_29='以撚线细枲布、与蓝紫绛三色之缕作绅、良工之制、循耶和华所谕摩西之命、○';
_Exo39_30='以精金作牌、置于圣冕、用镌印法、镌字其上、曰于耶和华为圣、';
_Exo39_31='系以蓝紃、缀于冠前、循耶和华所谕摩西之命、○';
_Exo39_32='于是会幕工竣、耶和华所谕摩西之命、以色列人悉行之、';
_Exo39_33='以幕与帷及器、携至摩西、即钩板楗柱座、';
_Exo39_35='法匮与其杠、施恩座、';
_Exo39_36='几与其器、陈设之饼、';
_Exo39_37='精金之灯台、陈列之盏、及其诸器、燃灯之油、';
_Exo39_39='铜坛铜网、其杠与器、浴盘与座、';
_Exo39_41='供事圣所精制之衣、祭司亚伦之圣服、及其子之衣、以供祭司职、';
_Exo39_42='以色列人循耶和华所谕摩西之命、而竣诸工、';
_Exo39_43='摩西观诸工、悉遵耶和华命而作、乃为民祝嘏、';
_Exo40_1='耶和华谕摩西曰、';
_Exo40_2='正月朔、宜建会幕、';
_Exo40_4='舁几入幕、陈其所有、舁灯台入、而燃其灯、';
_Exo40_6='置燔祭坛于幕门前、';
_Exo40_7='置浴盘于幕坛间、盛水其中、';
_Exo40_9='以膏膏幕、及内所有、洁幕与器、区别为圣、';
_Exo40_10='膏燔祭坛与诸器、区别其坛、使为至圣、';
_Exo40_11='膏浴盘与其座、区别为圣、';
_Exo40_12='携亚伦及其子至会幕门、濯之以水、';
_Exo40_13='以圣服衣亚伦、沐之以膏、区别为圣、俾任祭司职、以奉事我、';
_Exo40_14='又携其子、以衣衣之、';
_Exo40_15='膏之如父、俾任祭司职、以奉事我、彼既受膏、则永为祭司、历世弗替、';
_Exo40_16='摩西悉遵耶和华所命而行、○';
_Exo40_17='二年正月朔、幕始建、';
_Exo40_18='摩西建幕、置座竖板、贯楗立柱、';
_Exo40_19='张帷于幕上、覆之以帱、循耶和华所谕摩西之命、';
_Exo40_20='以法版置之匮中、贯杠于旁、置施恩座于上、';
_Exo40_23='陈饼其上、在耶和华前、循耶和华所谕摩西之命、';
_Exo40_24='南向置灯台、与几相对、';
_Exo40_25='燃灯于耶和华前、循耶和华所谕摩西之命、';
_Exo40_27='上焚芳品之香、循耶和华所谕摩西之命、';
_Exo40_29='置燔祭坛于幕门、上献燔祭与素祭、循耶和华所谕摩西之命、';
_Exo40_30='置浴盘于幕坛间、盛水以濯、';
_Exo40_31='摩西与亚伦及其子、盥手濯足、';
_Exo40_32='或入会幕、或近祭坛、则必洗涤、循耶和华所谕摩西之命、';
_Exo40_34='时、云覆会幕、耶和华之荣光盈其中、';
_Exo40_35='摩西不能入会幕、因云止其上、耶和华之荣光充之也、';
_Exo40_36='云由会幕上升、以色列人启行前往、';
_Exo40_37='云不升、则不行、以待云升、';
_Exo40_38='昼则耶和华之云在幕上、夜则云中有火光、以色列人于其所行之途、悉目击焉、';
_Lev1_1='耶和华从会幕呼摩西、谕之曰、';
_Lev1_2='告以色列族云、尔中有人献祭于耶和华、必献牲畜、牛羊是也、';
_Lev1_3='如献牛为燔祭、当取牡者、纯全无疵、献于会幕门、冀蒙悦纳于耶和华、';
_Lev1_4='按手燔牲之首、则蒙悦纳、俾罪得赎、';
_Lev1_5='宰牛于耶和华前、亚伦子孙为祭司者、必奉其血、沃于会幕门前坛之四周、';
_Lev1_6='剥取燔牲之皮、脔切其肉、';
_Lev1_7='祭司亚伦子孙、必置火于坛、陈柴其上、';
_Lev1_8='所脔切者、与首及脂、亚伦子孙为祭司者、陈之于柴、在坛火之上、';
_Lev1_9='惟脏及腿、洗涤以水、祭司悉焚于坛、以为燔祭、而作馨香之火祭、奉于耶和华、○';
_Lev1_10='如献绵羊山羊为燔祭、当取牡者、纯全无疵、';
_Lev1_11='在坛之北、宰于耶和华前、亚伦子孙为祭司者、必以其血沃于坛之四周、';
_Lev1_12='脔切其肉、并首及脂、祭司陈之于柴、在坛火之上、';
_Lev1_13='惟脏及腿、洗涤以水、祭司悉献之、而焚于坛、是为燔祭、以为馨香之火祭、奉于耶和华、○';
_Lev1_14='如献禽为燔祭、以奉耶和华、则献鸤鸠、或雏鸽、';
_Lev1_15='祭司携至坛前、扭去其首、而焚于坛、沥血坛旁、';
_Lev1_16='必去其嗉及矢、掷于坛东弃灰之处、';
_Lev1_17='裂其翼而弗尽、陈之于柴、焚之于坛、是为燔祭、以为馨香之火祭、奉于耶和华、';
_Lev2_1='人奉素祭于耶和华、必献细面、倾油其上、加以乳香、';
_Lev2_2='携至亚伦子孙为祭司者、取其油面一撮、及所有之乳香、焚之于坛、以为记志、是为馨香之火祭、奉于耶和华、';
_Lev2_3='素祭之余、当归亚伦、及其子孙、献耶和华之火祭中、此为至圣之品、○';
_Lev2_4='如奉炉烤之素祭、必取和油之细面饼、或抹油之薄饼、俱无酵、';
_Lev2_5='如奉釜烤之素祭、必取和油无酵之细面、';
_Lev2_6='分之为块、倾油其上、是为素祭、';
_Lev2_7='如奉釜煎之素祭、必以细面与油制之、';
_Lev2_8='当以所制之素祭、携至耶和华所、奉诸祭司、祭司携至坛前、';
_Lev2_9='于素祭中、祭司当有所取、以为记志、焚之于坛、是为馨香之火祭、奉于耶和华、';
_Lev2_10='素祭之余、当归亚伦、及其子孙、献耶和华之火祭中、此为至圣之品、';
_Lev2_11='凡献耶和华之素祭、皆弗置酵、凡酵与蜜、毋焚为火祭、以奉耶和华、';
_Lev2_12='献于耶和华为初熟之品则可、惟焚于坛为馨香、则不可、';
_Lev2_13='凡所献之素祭、必盐以盐、上帝与尔立约之盐、于尔素祭中、不可缺之、尔之诸祭、必以盐献、';
_Lev2_14='如献初熟之品于耶和华、以为素祭、必奉火烘之麦穗、既捣之新谷、';
_Lev2_15='倾油其上、加以乳香、是为素祭、';
_Lev2_16='祭司当由所捣之谷、与油、取其少许、及所有之乳香、焚之以为记志、是为火祭、奉于耶和华、';
_Lev3_1='人献酬恩之祭、如其用牛、或牡或牝、必纯全无疵、奉于耶和华前、';
_Lev3_2='按手其首、宰于会幕门、亚伦子孙为祭司者、必以其血沃于坛之四周、';
_Lev3_3='由酬恩之祭、献火祭于耶和华、即盖脏及肠间之脂、';
_Lev3_4='腰间二肾与其脂、及肝网、宜悉取之、';
_Lev3_5='亚伦子孙陈之于柴、在燔祭之上、并焚于坛、是为馨香之火祭、奉于耶和华、○';
_Lev3_6='如献羊为酬恩之祭、或牡或牝、必纯全无疵、奉于耶和华、';
_Lev3_7='或献羔羊、必携至耶和华前、';
_Lev3_8='按手其首、宰于会幕前、亚伦子孙、必以其血沃于坛之四周、';
_Lev3_9='由酬恩之祭、献火祭于耶和华、即其脂与全尾、尾必依尻而断、及盖脏与肠间之脂、';
_Lev3_10='腰间二肾与其脂、及肝网、宜悉取之、';
_Lev3_11='祭司焚之于坛、是为火祭之食、奉于耶和华、○';
_Lev3_12='如献山羊、奉于耶和华前、';
_Lev3_13='必按手其首、宰于会幕前、亚伦子孙、必以其血沃于坛之四周、';
_Lev3_14='其中当献于耶和华之火祭、即盖脏及肠间之脂、';
_Lev3_15='腰间二肾与其脂、及肝网、宜悉取之、';
_Lev3_16='祭司焚之于坛、是为馨香火祭之食、奉于耶和华、所有之脂、咸归耶和华、';
_Lev3_17='于尔所居之处、凡脂与血、均勿食之、著为永例、历世勿替、';
_Lev4_1='耶和华谕摩西曰、';
_Lev4_2='告以色列族云、如有人误干耶和华之命、为所不当为、';
_Lev4_3='如受膏之祭司干罪、贻害于民、则必缘其所犯之罪、取纯全之牡犊、献于耶和华、为赎罪之祭、';
_Lev4_4='牵犊至会幕门、按手其首、宰于耶和华前、';
_Lev4_5='受膏之祭司、当取犊血入会幕、';
_Lev4_7='复取血少许、衅于会幕内耶和华前香坛之角、倾余血于会幕门祭坛之基、';
_Lev4_8='取赎罪犊之脂、即盖脏及肠间之脂、';
_Lev4_9='腰间二肾与其脂、及肝网、宜悉取之、';
_Lev4_10='如献牛为酬恩之祭、而取其脂然、祭司焚之于坛、';
_Lev4_11='犊之皮肉首腿、与脏及矢、';
_Lev4_12='全体携出营外、至洁清之地、弃灰之所、置于柴、爇以火、弃灰焚犊、必在一处、○';
_Lev4_13='如以色列会众误干耶和华之命、为所不当为、以取罪戾、而不自知、';
_Lev4_14='厥罪既显、会众必献牡犊、为赎罪之祭、牵至会幕、';
_Lev4_15='会之长老、必于耶和华前、按手其首而宰之、';
_Lev4_16='受膏之祭司、当取犊血入会幕、';
_Lev4_18='复取血少许、衅于会幕内耶和华前香坛之角、倾余血于会幕门祭坛之基、';
_Lev4_19='悉取其脂、焚之于坛、';
_Lev4_20='如献犊为赎罪之祭然、如是祭司为之赎罪、乃蒙赦宥、';
_Lev4_21='携犊营外、爇之以火、如前所焚之犊然、此会众赎罪之祭也、○';
_Lev4_22='如民长误干其上帝耶和华之命、为所不当为、以取罪戾、';
_Lev4_23='自知其过、必献牡山羊、纯全无疵、';
_Lev4_24='按手其首、宰于耶和华前、在宰燔祭牺牲之处、此赎罪之祭也、';
_Lev4_25='祭司必以指取血、衅于祭坛之角、倾余血于坛基、';
_Lev4_26='焚脂于坛、如焚酬恩祭牲之脂然、如是祭司为之赎罪、乃蒙赦宥、○';
_Lev4_27='如有庶民误干耶和华之命、为所不当为、以取罪戾、';
_Lev4_28='自知其过、必缘所犯、献牝山羊、纯全无疵、为赎罪之祭、';
_Lev4_29='按手其首、宰于燔祭之所、';
_Lev4_30='祭司必以指取血、衅于祭坛之角、倾余血于坛基、';
_Lev4_31='悉取其脂、如取酬恩祭牲之脂然、祭司焚之于坛、以为馨香、奉于耶和华、如是祭司为之赎罪、乃蒙赦宥、○';
_Lev4_32='如献绵羊之羔、为赎罪之祭、必取牝者、纯全无疵、';
_Lev4_33='按手其首、宰于燔祭之所、为赎罪之祭、';
_Lev4_34='祭司必以指取血、衅于祭坛之角、倾余血于坛基、';
_Lev4_35='悉取其脂、如取酬恩祭牲之脂然、祭司焚之于坛、在耶和华火祭之上、如是祭司为之赎罪、乃蒙赦宥、';
_Lev5_1='如人或闻或知其事、能为其证、既闻召为确证、而不以告、于是有罪、必任厥咎、';
_Lev5_2='如扪野兽六畜昆虫不洁之尸、以致自污、而不自知、则为有罪、';
_Lev5_3='如扪人之不洁、而不自知、无论所污若何、迨及知之、则为有罪、';
_Lev5_4='如人造次发誓、行善行恶、而不自知、无论所誓何若、迨及知之、则为有罪、';
_Lev5_5='以上数罪、若犯其一、则当自认其罪、';
_Lev5_6='因其所犯之罪、必携牝羊、或羔羊或山羊、以为补过赎罪之祭、献于耶和华、祭司代为赎罪、';
_Lev5_7='如其资财、不足备羔、则必缘其所犯之罪、携鸤鸠二、或雏鸽二、诣耶和华前、一为赎罪之祭、一为燔祭、';
_Lev5_8='携至祭司、祭司先献其一、为赎罪之祭、扭去其首、弗剖其体、';
_Lev5_9='取血少许、洒于坛旁、沥余血于坛基、是为赎罪之祭、';
_Lev5_10='后复献其一、以为燔祭、循其常例、祭司代为赎罪、乃蒙赦宥、';
_Lev5_11='如其资财、不足备鸤鸠、或雏鸽、则献细面伊法十分之一、为赎罪之祭、勿置油、勿加乳香、盖为赎罪之祭、';
_Lev5_12='携至祭司、祭司取其一撮、以为记志、焚之于坛、在耶和华火祭之上、是为赎罪之祭、';
_Lev5_13='若犯以上数罪之一、祭司代为赎罪、乃蒙赦宥、祭物之余、悉归祭司、若素祭然、○';
_Lev5_14='耶和华谕摩西曰、';
_Lev5_15='如人于献耶和华之圣物、偶有差失、致获罪愆、则必献补过之祭于耶和华、即牡绵羊之一、纯全无疵、循圣所权衡、依尔所估之价、几舍客勒、以补其过、';
_Lev5_16='于圣物之差失、必偿所缺、加五分之一、携至祭司、祭司取羊、代为赎罪、乃蒙赦宥、○';
_Lev5_17='如人犯罪、干耶和华之命、为所不当为、虽出无意、亦为有过、必任其咎、';
_Lev5_18='必以牡绵羊之一、纯全无疵、依尔所估之价、携至祭司、祭司缘其无知而犯之过、代为赎罪、乃蒙赦宥、';
_Lev5_19='此乃补过之祭、缘其人在耶和华前、实有罪戾也、';
_Lev6_1='耶和华谕摩西曰、';
_Lev6_2='如人获罪、干犯耶和华、于受托、贸易而欺人、或窃物、或虐邻、';
_Lev6_3='拾人所遗、而诳言发誓、于此诸事获罪、';
_Lev6_4='既已获罪有咎、必以所窃取、所虐取、所受托、所拾遗、及所诳言发誓而据之物、悉反诸人、';
_Lev6_5='于罪显露之日、必以原物之值、加五分之一、归于其主、';
_Lev6_6='且以牡绵羊、纯全无疵、依尔所估之价、携至祭司、献于耶和华、为补过之祭、';
_Lev6_7='祭司于耶和华前、代为赎罪、其人所犯之罪、乃蒙赦宥、○';
_Lev6_8='耶和华谕摩西曰、';
_Lev6_9='命亚伦及其子云、燔祭之例如左、燔祭在坛、焚之以柴、通宵达旦、火必常燃、';
_Lev6_10='祭司衣枲衣、亦服枲裈、以蔽下体、取燔祭火烬之灰、置于坛侧、';
_Lev6_11='既而易衣、服其他服、携灰出营、至洁清之地、';
_Lev6_12='坛火常燃不灭、每旦祭司爇柴、胪陈燔祭于上、且焚酬恩祭牲之脂、';
_Lev6_13='火于坛上、常燃不灭、○';
_Lev6_14='素祭之例如左、亚伦子孙、必携至耶和华前、献之于坛、';
_Lev6_15='取其细面一撮、与油、及所有之乳香、焚之于坛、以为记志、而作馨香、奉于耶和华、';
_Lev6_16='素祭之余、亚伦及其子当食之、在圣地会幕场食之、炊之毋和以酵、';
_Lev6_17='献我之火祭中、此为彼之所应得、是为至圣、如赎罪补过之祭然、';
_Lev6_18='凡献我之火祭、亚伦子孙诸丁男、得而食之、此乃永例、历世弗替、凡扪斯祭者、必成为圣、○';
_Lev6_19='耶和华谕摩西曰、';
_Lev6_20='亚伦受膏之日、与其子孙当献之祭如左、细面伊法十分之一、为常献之素祭、晨奉其半、暮奉其半、';
_Lev6_21='和以油、炊以釜、厥油既浸、擘之献为素祭、而作馨香、奉于耶和华、';
_Lev6_22='亚伦子孙中、有代亚伦受膏为祭司者、必献是祭、焚之务尽、以奉耶和华、此为永例、';
_Lev6_23='凡祭司所献之素祭、必尽焚、毋食、○';
_Lev6_24='耶和华谕摩西曰、';
_Lev6_25='告亚伦及其子云、赎罪之祭、其例如左、于宰燔牲之处、宰赎罪之牲、在耶和华前、是乃至圣、';
_Lev6_26='为罪献祭之祭司可食之、当在圣地会幕场食之、';
_Lev6_27='凡扪其肉者、必成为圣、如其血洒人衣、必浣之于圣地、';
_Lev6_28='烹肉所用瓦器、必毁之、如用铜器、必磨之、而涤以水、';
_Lev6_29='是肉至圣、惟祭司诸丁男可食、';
_Lev6_30='凡赎罪祭之牲、携其血入会幕、以赎罪于圣所者、其肉不得食、必焚之以火、';
_Lev7_1='补过之祭、其例如左、此祭至圣、';
_Lev7_2='于宰燔牲之处、宰补过之牲、祭司必以其血沃于坛之四周、';
_Lev7_3='献其所有之脂、其尾及盖脏之脂、';
_Lev7_4='腰间二肾与其脂、及肝网、宜悉取之、';
_Lev7_5='祭司焚之于坛、以为火祭、奉于耶和华、是为补过之祭、';
_Lev7_6='此物至圣、惟祭司诸丁男可食之、在圣地食之、';
_Lev7_7='补过之祭、与赎罪之祭同、其例维一、代为赎罪之祭司、俱必得之、';
_Lev7_8='祭司为人献燔祭、可得其牲之皮、';
_Lev7_9='凡素祭以炉烤、以釜炊、以铛制者、俱归献之之祭司、';
_Lev7_10='凡素祭或和油与否、必归亚伦子孙、而均分之、○';
_Lev7_11='献耶和华酬恩之祭、其例如左、';
_Lev7_12='如因感谢而献、则以和油无酵之饼、抹油无酵之薄饼、与浸油之细面饼、随同牺牲献之、';
_Lev7_13='因感谢而献酬恩祭、亦当同献有酵之饼、';
_Lev7_14='由所献之饼中、各取其一、献于耶和华为举祭、归于洒酬恩祭牲血之祭司、';
_Lev7_15='因感谢而献之酬恩祭牲、其肉必于是日食之、勿留于明日、';
_Lev7_16='如所献之祭、或以偿愿、或出乐献、必于是日食之、其余明日亦可食、';
_Lev7_17='祭肉之余、留至三日、必爇以火、';
_Lev7_18='如于三日而食酬恩祭肉、则其祭不见纳、于献者亦不得为祭、乃为可憎之物、食之者必任其咎、';
_Lev7_19='祭肉为秽物所触、则不得食、必爇以火、祭肉惟清洁者可食、';
_Lev7_20='人蒙不洁、而食归耶和华之酬恩祭肉、必绝于民中、';
_Lev7_21='如人扪不洁、或不洁之人、或不洁之兽、或不洁可憎之物、而食归耶和华之酬恩祭肉、必绝于民中、○';
_Lev7_22='耶和华谕摩西曰、';
_Lev7_23='告以色列族云、牛与绵羊山羊、其脂均勿食、';
_Lev7_24='或自毙、或为兽所裂之畜、其脂可供他需、惟不可食、';
_Lev7_25='献耶和华为火祭之牲、有食其脂者、必绝于民中、';
_Lev7_26='于尔所居之处、或禽或兽、其血均勿食、';
_Lev7_27='凡食血者、必绝于民中、';
_Lev7_28='耶和华谕摩西曰、';
_Lev7_29='告以色列族云、凡献酬恩之祭于耶和华、必由所献之中、取其归耶和华者而奉之、';
_Lev7_30='手奉耶和华之火祭、即脂与腔、摇于耶和华前、以为摇祭、';
_Lev7_31='祭司必焚脂于坛、腔则归亚伦、及其子孙、';
_Lev7_32='酬恩祭中、以右腿与祭司、以为举祭、';
_Lev7_33='亚伦子孙、献酬恩祭牲之血与脂者、必得右腿、';
_Lev7_34='盖以色列族所献酬恩之祭、我取所摇之腔、所举之腿、锡于祭司亚伦、及其子孙、著为永例、○';
_Lev7_35='亚伦及其子、受膏立为祭司、奉事耶和华时、';
_Lev7_36='耶和华命以色列族、于火祭中、以此赐亚伦、及其子孙、为其所应得者、历世弗替、';
_Lev7_37='燔祭、素祭、赎罪之祭、补过之祭、区别任职之祭、酬恩之祭、其例如此、';
_Lev7_38='乃耶和华在西乃山所谕摩西、于西乃野所命以色列族献于耶和华者、';
_Lev8_1='耶和华谕摩西曰、';
_Lev8_2='汝携亚伦及其子、与衣暨膏、并赎罪祭之牡犊一、牡绵羊二、无酵饼一筐、';
_Lev8_3='集会众于会幕门、';
_Lev8_4='摩西遵耶和华命、会众集于会幕门、';
_Lev8_5='摩西告之曰、今日所行、乃耶和华所命、';
_Lev8_6='遂携亚伦及其子、以水濯之、';
_Lev8_7='以衣衣亚伦、束以带、服以长衣、加以圣衣、束以良工所织之绅、';
_Lev8_8='亦予补服、置乌陵土明于其中、乌陵译即光辉土明译即无玷';
_Lev8_9='以冠冠之、冠前置金牌、即为圣冕、遵耶和华所谕摩西之命、';
_Lev8_10='摩西取膏衅会幕、及内所有、区别为圣、';
_Lev8_11='以膏洒坛凡七、衅坛与器、盘及其座、区别为圣、';
_Lev8_12='倾膏于亚伦首以膏之、区别为圣、';
_Lev8_13='遂携亚伦诸子进前、衣之以衣、束之以带、冠之以冠、遵耶和华所谕摩西之命、';
_Lev8_14='摩西又牵赎罪祭之牡犊、亚伦与子按手其首、';
_Lev8_15='于焉宰之、摩西以指取血、衅于坛之四角、以洁其坛、倾余血于坛基、为之赎罪、区别为圣、';
_Lev8_16='取盖脏之脂、与肝网、左右肾及其脂、焚之于坛、';
_Lev8_17='惟犊之身、与其皮肉及矢、焚于营外、遵耶和华所谕摩西之命、';
_Lev8_18='奉为燔祭之牡绵羊、亚伦与子按手其首、';
_Lev8_19='于焉宰之、摩西以其血沃于坛四周、';
_Lev8_20='脔切其肉、所脔切者、与首及脂、爇之以火、';
_Lev8_21='以水洗脏与腿、爇其全体于坛、是为馨香之燔祭、奉于耶和华为火祭、遵耶和华所谕摩西之命、';
_Lev8_22='又奉牡绵羊之一、即为区别任职之祭、亚伦与子按手其首、';
_Lev8_23='于焉宰之、摩西取血、衅于亚伦右耳之下垂、与右手之巨擘、右足之将指、';
_Lev8_24='又携亚伦之子进前、以血衅其右耳之下垂、与右手之巨擘、右足之将指、沃余血于坛四周、';
_Lev8_25='取脂及尾、盖脏之脂、肝网、左右肾与其脂、暨右腿、';
_Lev8_26='于耶和华前无酵饼筐中、取无酵饼一、和油饼一、薄饼一、置于脂及右腿上、';
_Lev8_27='均付诸亚伦及其子之手、摇于耶和华前、以为摇祭、';
_Lev8_28='摩西自其手接之、爇于坛、在燔祭之上、是为任圣职之馨香、奉于耶和华之火祭、';
_Lev8_29='复取羊腔、摇于耶和华前、以为摇祭、此于任圣职之祭羊、为摩西所应得、遵耶和华所谕摩西之命、';
_Lev8_30='复取膏、及坛上之血、洒于亚伦及其子之身与衣、区别其身与衣为圣、';
_Lev8_31='摩西告亚伦及其子曰、烹祭肉于会幕门、在彼食之、及区别任职筐中之饼、循我所命曰、亚伦及其子当食之、';
_Lev8_32='余肉与饼、爇之以火、';
_Lev8_33='行区别任职之礼、共历七日、此七日内、勿出会幕门、迨盈其日、';
_Lev8_34='今日所为、乃耶和华所命、为汝赎罪、';
_Lev8_35='必居会幕门、昼夜无间、历至七日、守耶和华所命之役事、免尔死亡、我所奉之命如此、';
_Lev8_36='亚伦及其子、悉循耶和华藉摩西所命之事而行、';
_Lev9_1='届八日、摩西召亚伦及其子、暨以色列长老、';
_Lev9_2='告亚伦曰、取牡犊一、为赎罪之祭、牡绵羊一、为燔祭、纯全无疵、献于耶和华、';
_Lev9_3='且命以色列人、取牡山羊一、为赎罪之祭、取一岁之犊一、羔一、纯全无疵、以为燔祭、';
_Lev9_4='亦取牡牛一、牡绵羊一、为酬恩之祭、献于耶和华、又取和油之细面、以为素祭、盖今日耶和华必显见于尔、';
_Lev9_5='民携摩西所命之品、至会幕前、会众进而立于耶和华前、';
_Lev9_6='摩西曰、此乃耶和华所命、尔当行之、致其荣光显著于尔、';
_Lev9_7='又告亚伦曰、当近于坛、献汝赎罪之祭、及燔祭、为尔及民赎罪、亦献民之礼物、为之赎罪、循耶和华所命、';
_Lev9_8='亚伦遂近于坛、宰为己赎罪之犊、';
_Lev9_9='其子奉血、亚伦以指染之、衅于坛角、倾余血于坛基、';
_Lev9_10='赎罪祭牲之脂、及左右肾、肝网、焚之于坛、遵耶和华所谕摩西之命、';
_Lev9_11='其肉与皮、焚于营外、';
_Lev9_12='既而宰燔祭之牲、其子奉血、亚伦沃于坛四周、';
_Lev9_13='复奉燔祭脔切之肉、及首、亚伦焚之于坛、';
_Lev9_14='洗脏及腿、焚之于坛、在燔祭之上、';
_Lev9_15='亚伦奉民之祭品、取为民赎罪之山羊、宰之以献、为赎罪祭、如前之献犊然、';
_Lev9_16='奉牲为燔祭、循例而献、';
_Lev9_17='晨献燔祭而外、亦奉素祭、取其一撮、焚之于坛、';
_Lev9_18='宰牡牛与牡羊、为民作酬恩祭、其子奉血、亚伦沃于坛四周、';
_Lev9_19='取牛羊之脂、及羊尾、盖脏之脂、左右肾与肝网、';
_Lev9_20='置脂于腔、焚脂于坛、';
_Lev9_21='腔及右腿、亚伦摇于耶和华前、以为摇祭、循摩西所命、';
_Lev9_22='亚伦举手祝民、献赎罪祭、燔祭、酬恩祭既毕、乃下、';
_Lev9_23='摩西亚伦入会幕、出而祝民、耶和华之荣光显见、为民目击、';
_Lev9_24='火自耶和华前而出、焚坛上之燔祭与脂、民见之、欢呼俯伏、';
_Lev10_1='亚伦子拿答亚比户、各取己鼎、置火与香、以献耶和华、然所献者、乃不圣之火、非耶和华所命、';
_Lev10_2='火自耶和华前而出、焚毁二人、死于耶和华前、';
_Lev10_3='摩西谓亚伦曰、此乃耶和华所谕云、近我者必以我为圣、我在民前、必得其荣、亚伦默然、';
_Lev10_4='摩西召亚伦叔乌薛子米沙利以利撒反曰、尔曹来前、舁尔亲属、出圣所、至营外、';
_Lev10_5='二人乃前、舁尸营外、不解其衣、循摩西所命、';
_Lev10_6='摩西谕亚伦、及其子以利亚撒以他玛曰、毋披尔发、毋裂尔衣、免尔死亡、并免耶和华怒及会众、惟尔之兄弟以色列全家、可为耶和华所燃之火哀悼、';
_Lev10_7='尔曹毋出会幕、免尔死亡、盖耶和华之膏在尔身、乃遵摩西之命而行、○';
_Lev10_8='耶和华谕亚伦曰、';
_Lev10_9='尔与尔子入会幕时、清酒醇醪勿饮、免尔死亡、此为永例、历世弗替、';
_Lev10_10='俾尔得以区别圣与不圣、洁与不洁、';
_Lev10_11='且以耶和华所谕摩西之典章、训迪以色列族、○';
_Lev10_12='摩西谕亚伦、及其尚存之子以利亚撒以他玛曰、献耶和华之火祭中、素祭之余、乃为至圣、当食于坛旁、毋置酵、';
_Lev10_13='必在圣地食之、献耶和华之火祭中、此为尔及子孙所应得、我所奉之命如此、';
_Lev10_14='所摇之腔、所举之腿、尔及子女必在洁地食之、以色列族所献酬恩之祭、此为尔及子孙所应得、';
_Lev10_15='人献脂为火祭、当与所举之腿、所摇之腔同献、摇于耶和华前、以为摇祭、后则归尔、及尔子孙得之、著为永例、循耶和华所命、○';
_Lev10_16='赎罪之山羊、摩西索之、知已燔矣、则怒亚伦二子以利亚撒以他玛、';
_Lev10_17='曰、赎罪之牲、既为至圣、曷不食之于圣所、盖上帝赐之于尔、以任民愆、代为赎罪于耶和华前、';
_Lev10_18='其血未入圣所、固当食牲于圣地、循我所命、';
_Lev10_19='亚伦对曰、今日彼献赎罪祭与燔祭于耶和华前、我遭斯事、如食赎罪之牲、岂见悦于耶和华乎、';
_Lev10_20='摩西闻是言而善之、';
_Lev11_1='耶和华谕摩西亚伦曰、';
_Lev11_2='告以色列族云、地上牲畜、有可食者、';
_Lev11_3='凡畜之分蹄支趾反啮者、可食、';
_Lev11_4='惟分蹄反啮之畜中、有不可食者、若驼反啮而不分蹄、尔当以为不洁、';
_Lev11_5='沙番反啮而不分蹄、当以为不洁、';
_Lev11_6='野兔反啮而不分蹄、当以为不洁、';
_Lev11_7='豕虽分蹄支趾、而不反啮、当以为不洁、';
_Lev11_8='其肉勿食、其尸勿扪、当以为不洁、○';
_Lev11_9='水中百族、或在海、或在河、有翅有鳞者、俱可食、';
_Lev11_10='凡在海在河、水中动物、无翅无鳞者、俱为可憎、';
_Lev11_11='尔必视为可憎、毋食其肉、亦视其尸为可憎、';
_Lev11_12='凡水族无翅无鳞者、当以为可憎、○';
_Lev11_13='羽族中所可憎、而不可食者、即鹰、鹗、雕、';
_Lev11_14='鹯、鹞、与其类、';
_Lev11_15='鸦与其类、';
_Lev11_16='鸵鸟、夜鹰、鱼鹰、雀鹰、与其类、';
_Lev11_17='鸬鹚、鱼狗、鹭鸶、';
_Lev11_18='角鸱、鹈鹕、爰居、';
_Lev11_19='白鹤、苍鹭、戴鵀、蝙蝠与其类、○';
_Lev11_20='凡有羽翼、以四足而行者、俱为可憎、';
_Lev11_21='惟有四足之羽虫、有长腿能跃于地者、可食、';
_Lev11_22='即蝗虫、蛗虫、蜤虫、蟿虫、与其类、';
_Lev11_23='其余羽虫、凡有四足者、当以为可憎、○';
_Lev11_24='此类咸能污尔、凡扪其尸、必蒙不洁、迨夕乃免、';
_Lev11_25='负其尸者、必蒙不洁、当浣其衣、迨夕乃免、';
_Lev11_26='牲畜分蹄而不支趾、又不反啮者、当以为不洁、凡扪之者、必蒙其污、';
_Lev11_27='四足之兽、行地用蹯者、当以为不洁、凡扪其尸、必蒙厥污、迨夕乃免、';
_Lev11_28='其尸不洁、负之者必蒙厥污、当浣其衣、迨夕乃免、○';
_Lev11_29='凡物匍匐于地、当以为不洁者、即鼬鼠、鼫鼠、蜥蜴、与其类、';
_Lev11_30='蛤蚧、龙子、守宫、蛇医、蝘蜓、';
_Lev11_31='凡此匍匐之物、悉为不洁、扪其尸者、必蒙厥污、迨夕乃免、';
_Lev11_32='凡木器、衣服、皮革、橐囊、不论所用何器、有斯物之尸堕其上、即蒙厥污、必置于水、迨夕乃洁、';
_Lev11_33='凡瓦器、有斯物堕其中、则所贮之物亦为污、其器必毁、';
_Lev11_34='器中贮有濡水之食物、必蒙厥污、或贮有饮啜之物、亦蒙厥污、';
_Lev11_35='无论何器、有斯物之尸堕其上、俱蒙厥污、或炉或灶、悉必毁之、当以为污、';
_Lev11_36='至堕于泉、或井汇水之处、则水仍洁、惟触其尸、必蒙厥污、';
_Lev11_37='如其尸堕于将播之种、则仍洁、';
_Lev11_38='然种濡以水、而其尸堕于上、则不洁、○';
_Lev11_39='如可食之畜自毙、扪其尸者、必蒙厥污、迨夕乃免、';
_Lev11_40='或食其肉、或负其尸、俱蒙厥污、当浣其衣、迨夕乃免、○';
_Lev11_41='凡匍匐于地之物、俱为可憎、毋食、';
_Lev11_42='凡物以腹行、或四足、或多足、匍匐于地者、俱为可憎、毋食、';
_Lev11_43='勿缘匍匐之物、使己为可憎、亦勿因之自污、而为不洁、';
_Lev11_44='盖我乃耶和华、尔之上帝、我圣、尔亦当圣、勿缘匍匐于地之物、致污己身、';
_Lev11_45='我乃耶和华、导尔出埃及、为汝之上帝、我圣汝亦当圣、○';
_Lev11_47='凡走兽飞鸟、水中动物、地上匍匐之物、区别洁与不洁、可食与不可食、其例若此、';
_Lev12_1='耶和华谕摩西曰、';
_Lev12_2='告以色列族云、妇怀妊生男、必蒙不洁、历至七日、如癸水行时之不洁然、';
_Lev12_3='八日、必为其子行割、';
_Lev12_4='洗涤其血、三十三日乃洁、斯日未盈、不可扪圣物、不可入圣所、';
_Lev12_5='若生女子、必二七日蒙不洁、如癸水行时之不洁然、洗涤其血、六十六 日乃洁、';
_Lev12_6='无论诞育男女、洁日既盈、当携一岁之羔为燔祭、及鸤鸠或雏鸽之一、为赎罪祭、至会幕门、付与祭司、';
_Lev12_7='祭司献于耶和华、代为赎罪、妇流血蒙不洁、如是始洁、妇生男女、其例若此、';
_Lev12_8='如其资财不足备羔、则必携鸤鸠二、或雏鸽二、一为燔祭、一为赎罪祭、祭司代为赎罪、而妇乃洁、';
_Lev13_1='耶和华谕摩西亚伦曰、';
_Lev13_2='人若肤肿、或生疥、或有斑、状如癞疾、则必携之诣祭司亚伦、或其子孙之一为祭司者、';
_Lev13_3='祭司必察其肤之疾、如患处之毫变白、其状入肤较深、则属癞疾、祭司察之、必谓其不洁、';
_Lev13_4='如斑为白、其状入肤不深、其毫犹未白者、祭司必禁锢其人、历至七日、';
_Lev13_5='届期察之、如其疾止、不散于肤、祭司仍禁锢之、历至七日、';
_Lev13_6='届期必再察之、如其患处微变为暗、不散于肤、则疥而已、祭司必谓其为洁、其人浣衣成洁、';
_Lev13_7='祭司察后、其疾蔓延于肤、复诣祭司、';
_Lev13_8='祭司察之、见其疾果蔓延、则必谓其不洁、乃属癞疾、○';
_Lev13_9='人有癞疾、必携之诣祭司、';
_Lev13_10='祭司察之、如其肤肿而白、毫亦变白、肉肿而红、';
_Lev13_11='乃肤际之旧癞、此诚污蔑、祭司必谓其不洁、毋庸禁锢其人、';
_Lev13_12='如其癞疾散布于肤、自顶至踵、无在不有、';
_Lev13_13='祭司察之、见癞蔓延全体、则谓其为洁、盖全体既白、其人乃洁也、';
_Lev13_14='如肉红肿、见于其身、则为不洁、';
_Lev13_15='祭司验之、必谓其不洁、红肿之肉不洁、是乃癞疾、';
_Lev13_16='如红肿之肉、复原而变白、则必复诣祭司、';
_Lev13_17='祭司察之、见患处变白、必谓其为洁、其人乃为洁、○';
_Lev13_18='如人肤际生疮、而后得医、';
_Lev13_19='疮处或肿而白、或有斑斓、红白相间、则必示于祭司、';
_Lev13_20='祭司察之、若其状深入肤际、其毫变白、则谓其不洁、是乃癞疾、由疮而成、';
_Lev13_21='如祭司察之、见无白毫、不深入肤、患处微变为暗、则必禁锢其人、历至七日、';
_Lev13_22='倘蔓延于肤、则属癞疾、祭司必谓其不洁、';
_Lev13_23='若斑斓如前、而不蔓延、则为疮瘢、祭司必谓其为洁、○';
_Lev13_24='如人之肤为火所灼、其处起有斑烂、红白相间、';
_Lev13_25='祭司必察之、见斑斓处、其毫变白、其状入肤较深、则属癞疾、由灼所致、必谓其不洁、';
_Lev13_26='如祭司察之、斑斓处无白毫、不深入肤、患处微变为暗、则必禁锢其人、历至七日、';
_Lev13_27='届期察之、如蔓延于肤、则属癞疾、必谓其不洁、';
_Lev13_28='若斑斓如前、而不蔓延、患处微变为暗、此属疥疾、由灼所致、第为火灼之瘢、必谓其为洁、○';
_Lev13_29='如男女在首在须有疾、';
_Lev13_30='祭司察之、若其状入肤较深、中有细毫、其色维黄、此属癞癣、或生于首、或生于须、必谓其不洁、';
_Lev13_31='如祭司察其癣、不深入肤、中无黑毫、则必禁锢其人、历至七日、';
_Lev13_32='届期察之、如癣不蔓延、中无黄毫、不深入肤、';
_Lev13_33='则薙须发、留其癣处、禁锢其人、历至七日、';
_Lev13_34='届期察之、癣不蔓延、不深入肤、必谓其为洁、其人浣衣成洁、';
_Lev13_35='成洁之后、如癣蔓延于肤、';
_Lev13_36='祭司察之、若果蔓延、则无庸求其黄毫、其人乃为不洁、';
_Lev13_37='如癣已止、中发黑毫、其癣已愈、其人已洁、必谓其为洁、○';
_Lev13_38='如男女肤生斑、色白而亮、';
_Lev13_39='祭司察之、若斑微暗、则属癣疾、发生于肤、其人为洁、○';
_Lev13_40='如发脱落、则属头童、其人为洁、';
_Lev13_41='如顶发凋残、则为顸额、其人为洁、';
_Lev13_42='若头童顸额处发疾、红白相间、此乃癞疾之发于头额者、';
_Lev13_43='祭司察之、若头童顸额处之疾、其色红白相间、如肤生癞疾然、';
_Lev13_44='其人乃癞、而为不洁、祭司必谓其不洁、其癞疾在首也、○';
_Lev13_45='凡患癞者、必裂衣散发、掩口自呼曰、污矣、污矣、';
_Lev13_46='当其患癞时、必为不洁、既已不洁、必独处、在营外、○';
_Lev13_47='若衣发霉、或毳衣、或枲衣、';
_Lev13_48='或经或纬、或织以枲、或织以毳、或皮、及革制之物、';
_Lev13_49='所染之衣皮经纬、革制之物、其色或绿或红、此属癞疾、必示祭司、';
_Lev13_50='祭司察之、藏所染者、历至七日、';
_Lev13_51='届期察之、若其斑蔓延于衣、或于经纬、或于皮、及革制之物、此属霉毒之癞、乃为不洁、';
_Lev13_52='则所染之衣、无论经纬毳枲、及革制之物、必俱焚之、此属霉毒之癞、必爇以火、';
_Lev13_53='祭司察之、如其斑不复蔓延于衣、或于经纬、或于皮革、';
_Lev13_54='宜使浣濯、而复藏之、历至七日、';
_Lev13_55='浣濯之后、必再察之、若其斑色犹未变、虽未蔓延、亦为不洁、乃属霉毒之癞、无论在表在里、必爇以火、';
_Lev13_56='既经浣濯、祭司察之、若色微暗、则必裂其衣皮经纬、而去除之、';
_Lev13_57='如仍见于衣之经纬、或于皮革、此癞复发、必爇以火、';
_Lev13_58='如衣之经纬、或皮革、既经浣濯、去除其斑、则必再浣、使成为洁、';
_Lev13_59='以上所载毳衣枲衣、或经或纬、及革制之物、为癞所染、谓其为洁为不洁其例如此、';
_Lev14_1='耶和华谕摩西曰、';
_Lev14_2='患癞之人成洁之日、亦有其例、必携之诣祭司、';
_Lev14_3='祭司至营外察之、见其癞疾已愈、';
_Lev14_4='则命人为之取生禽二、惟洁是务、亦取香柏、绛缕、牛膝草、';
_Lev14_5='以瓦器盛活水、宰一禽于上、';
_Lev14_6='取彼生禽、及香柏、绛缕、牛膝草、濡于禽血之中、即在活水上所宰者、';
_Lev14_7='以洒患癞欲洁者凡七、而谓其为洁、乃纵生禽于野、';
_Lev14_8='欲洁之人、必浣衣薙发、以水濯身、得以成洁、后可入营、惟居己幕之外、历至七日、';
_Lev14_9='届期、毫发须眉、薙之务尽、浣衣濯身、而后成洁、';
_Lev14_10='越至八日、必取牡绵羊之羔二、一岁之牝羔一、纯全无疵、细面伊法十分之三、调和以油、又取油一罗革、以为素祭、';
_Lev14_11='为人行洁礼之祭司、必以欲洁之人及物、置于耶和华前、会幕门外、';
_Lev14_12='取一牡羔、献为补过之祭、又取油一罗革、俱摇于耶和华前、以为摇祭、';
_Lev14_13='宰羔于圣地、即宰牲为赎罪祭为燔祭之处、补过祭牲归祭司、如赎罪祭牲然、是为至圣、';
_Lev14_14='祭司必取补过祭牲之血、衅于欲洁者右耳之下垂、及右手之巨擘、右足之将指、';
_Lev14_15='祭司又取所加之油少许、倾于左掌、';
_Lev14_16='染以右指、洒于耶和华前凡七、';
_Lev14_17='以余油少许、膏于欲洁者右耳之下垂、及右手之巨擘、右足之将指、在补过祭牲之血上、';
_Lev14_18='掌中余油、沃于欲洁者之首、代为赎罪于耶和华前、';
_Lev14_19='祭司乃献赎罪之祭、代欲洁者赎罪、后宰燔祭之牲、';
_Lev14_20='与素祭同献于坛、代为赎罪、其人乃洁、○';
_Lev14_21='如其匮乏、不能得此、则必取牡绵羊羔一、以备摇之、为补过祭、代为赎罪、且以和油之细面、伊法十分之一为素祭、并油一罗革、';
_Lev14_22='又取鸤鸠二、或雏鸽二、随其力所能得、一为赎罪祭、一为燔祭、';
_Lev14_23='越至八日、为其成洁、必以携至会幕门、耶和华前、付与祭司、';
_Lev14_24='祭司必取补过祭之羔、与油一罗革、摇于耶和华前、以为摇祭、';
_Lev14_25='宰羔取血、衅于欲洁者右耳之下垂、及右手之巨擘、右足之将指、';
_Lev14_26='倾油少许于左掌、';
_Lev14_27='以右指洒于耶和华前凡七、';
_Lev14_28='取油少许、膏于欲洁者右耳之下垂、及右手之巨擘、右足之将指、在补过祭牲之血上、';
_Lev14_29='掌中余油、沃于欲洁者之首、代为赎罪于耶和华前、';
_Lev14_30='必献鸤鸠一、或雏鸽一、随其力所能得、';
_Lev14_31='一为赎罪祭、一为燔祭、与素祭同献、祭司则于耶和华前、代欲洁者赎罪、';
_Lev14_32='癞者匮乏、成洁之礼不能全备者、其例若此、○';
_Lev14_33='耶和华谕摩西亚伦曰、';
_Lev14_34='我所赐尔为业之迦南地、迨尔入之、我若使癞污染第宅、';
_Lev14_35='其宅主必至祭司、告曰、我观第宅、似有污染、';
_Lev14_36='祭司未入以察、必使空其宅、免宅中所有、俱蒙不洁、嗣后祭司入宅以察、';
_Lev14_37='察时、见其污染有纹、红绿参错、深入于壁、';
_Lev14_38='祭司必出宅门、扃闭七日、';
_Lev14_39='届期察之、若其污染蔓延于壁、';
_Lev14_40='则命取其污染之石、掷于邑外不洁之所、';
_Lev14_41='宅中四周之壁、必加劖削、取其涂泥、倾于邑外不洁之所、';
_Lev14_42='取他石以代之、取他泥以涂之、';
_Lev14_43='去石劖壁、再涂之后、如其污染复发于宅、';
_Lev14_44='祭司必入而察之、见污染蔓延、此属宅中溃烂之癞、是为不洁、';
_Lev14_45='必毁其第宅、去其木石涂泥、迁于邑外不洁之所、';
_Lev14_46='扃闭之时、人入其宅、必蒙厥污、迨夕乃免、';
_Lev14_47='寝食于宅者、必浣其衣、';
_Lev14_48='厥宅再涂之后、祭司入察、见污染不蔓延、则谓其为洁、以其污染已除、';
_Lev14_49='使宅成洁、必取二禽、与香柏、绛缕、牛膝草、';
_Lev14_50='以瓦器盛活水、宰一禽于上、';
_Lev14_51='取香柏、牛膝草、绛缕、生禽、濡于所宰禽之血、及活水中、洒宅凡七、';
_Lev14_52='以禽血、活水、生禽、香柏、绛缕、牛膝草、使宅成洁、';
_Lev14_53='纵生禽于邑外野间、如是代为赎罪、其宅乃洁、○';
_Lev14_54='以上所载、癞疾癣疥、';
_Lev14_55='或衣或宅之污染、';
_Lev14_56='及红肿疮瘢斑斓、';
_Lev14_57='示以洁与不洁、其例若此、';
_Lev15_1='耶和华谕摩西亚伦曰、';
_Lev15_2='告以色列族云、人患白浊、是蒙不洁、';
_Lev15_3='或淋或凝、俱蒙不洁、';
_Lev15_4='所卧之床、所坐之物、悉为不洁、';
_Lev15_5='扪其床者、必蒙不洁、当浣衣濯身、迨夕乃免、';
_Lev15_6='坐其座者、必蒙不洁、当浣衣濯身、迨夕乃免、';
_Lev15_7='扪其体者、必蒙不洁、当浣衣濯身、迨夕乃免、';
_Lev15_8='患白浊者、唾于洁者之身、其人则蒙不洁、当浣衣濯身、迨夕乃免、';
_Lev15_9='患者所乘之鞍、必蒙不洁、';
_Lev15_10='凡其所御之物、扪之者必蒙不洁、迨夕乃免、负之者亦蒙不洁、当浣衣濯身、迨夕乃免、';
_Lev15_11='患者不盥手而扪人、其人必蒙不洁、当浣衣濯身、迨夕乃免、';
_Lev15_12='扪瓦器必毁、扪木器必洗、';
_Lev15_13='患者成洁、必计七日、洗涤其衣、以活水濯其身、而后为洁、';
_Lev15_14='越至八日、必取鸤鸠二、或雏鸽二、至耶和华前、会幕之门、付于祭司、';
_Lev15_15='祭司献之、一为赎罪祭、一为燔祭、缘其所患之疾、为之赎罪于耶和华前、○';
_Lev15_16='如人梦遗、则蒙不洁、必濯全体、迨夕乃免、';
_Lev15_17='或衣或皮、为精所玷、俱蒙不洁、当浣以水、迨夕乃免、';
_Lev15_18='男女媾精、俱蒙不洁、必濯其身、迨夕乃免、○';
_Lev15_19='妇行癸流血、必蒙不洁、计至七日、凡扪之者、必蒙不洁、迨夕乃免、';
_Lev15_20='妇不洁时、所寝之床、所坐之物、必蒙不洁、';
_Lev15_21='扪其床者、必蒙不洁、当浣衣濯身、迨夕乃免、';
_Lev15_22='扪其座者、必蒙不洁、当浣衣濯身、迨夕乃免、';
_Lev15_23='在床及座之物、凡扪之者、必蒙不洁、迨夕乃免、';
_Lev15_24='若与斯妇同寝、染其污蔑、必蒙不洁、历至七日、其人所寝之床、亦为不洁、○';
_Lev15_25='妇行癸之前、患痭多日、或行癸之后患痭、俱蒙不洁、患痭之时、皆为不洁、如行癸之时然、';
_Lev15_26='患痭之日、所寝之床、所坐之物、必蒙不洁、如行癸之日然、';
_Lev15_27='凡扪斯物者、必蒙不洁、当浣衣濯身、迨夕乃免、';
_Lev15_28='厥痭既止、必计七日、然后为洁、';
_Lev15_29='越至八日、必取鸤鸠二、或雏鸽二、至会幕门、付于祭司、';
_Lev15_30='祭司献之、一为赎罪祭、一为燔祭、缘其患痭不洁、为之赎罪于耶和华前、';
_Lev15_31='如是区别以色列族、使离污蔑、免玷我幕、陷于死亡、○';
_Lev15_32='凡男患白浊及梦遗、致蒙厥污、';
_Lev15_33='女患行癸之疾、或患淋之男女、或与不洁之妇同寝者、其例若此、';
_Lev16_1='亚伦二子诣耶和华前而死、';
_Lev16_3='亚伦欲入圣所、必奉牡犊一为赎罪祭、牡绵羊一为燔祭、';
_Lev16_4='衣为圣之枲衣、著枲裈、束枲绅、冠枲冠、此乃圣服、当濯其身、而后服之、';
_Lev16_5='由以色列会众、取牡山羊二为赎罪祭、牡绵羊一为燔祭、';
_Lev16_6='亚伦献犊、为己与其家赎罪、';
_Lev16_7='以山羊二、置于会幕门、在耶和华前、';
_Lev16_8='缘二山羊掣签、一归耶和华、一归阿撒泻勒、';
_Lev16_9='必以所掣归耶和华之羊、献为赎罪祭、';
_Lev16_10='以所掣归阿撒泻勒之羊、生置耶和华前、用以赎罪、后释于旷野、俾归阿撒泻勒、';
_Lev16_11='乃奉赎罪之犊、宰之、为己及家赎罪、';
_Lev16_13='焚香于火、在耶和华前、香篆蔽法匮上之施恩座、俾亚伦免于死亡、';
_Lev16_14='以指取血、洒于施恩座东、又洒其前凡七、';
_Lev16_16='缘以色列族之不洁、及其罪愆、为圣所赎罪、并因会幕在其污中、为之赎罪、';
_Lev16_17='亚伦入圣所、为己及家、与以色列会众赎罪时、不许人在会幕、宜待其出、';
_Lev16_18='既出、则至耶和华前之坛、为之赎罪、取牡犊山羊之血、衅坛四角、';
_Lev16_19='以指洒血于坛凡七、去其为以色列族所染之污、洁之为圣、';
_Lev16_20='既为圣所会幕祭坛赎罪、当奉生羊、';
_Lev16_21='亚伦按二手于其首、承认以色列族之过犯愆尤、所有罪戾、使之悉归羊首、俾预简之人牵至旷野、';
_Lev16_22='羊乃负诸罪戾、纵之适野、至于荒渺之地、';
_Lev16_23='亚伦入圣所时、所服之枲衣、入会幕必解之、留于其间、';
_Lev16_24='于圣地以水濯身、衣衣而出、为己及民献燔祭、代为赎罪、';
_Lev16_25='赎罪祭牲之脂、焚之于坛、';
_Lev16_26='纵羊归阿撒泻勒者、必浣衣濯身、而后入营、';
_Lev16_27='赎罪之牡犊及山羊、其血既携入圣所、以为赎罪、其体必携出营外、与其皮肉及矢、俱爇以火、';
_Lev16_28='爇之者当浣衣濯身、然后入营、○';
_Lev16_29='七月十日、尔之宗族、及旅于尔中者、当苦其心、免于操作、著为永例、';
_Lev16_30='是日必为尔赎罪、使于耶和华前去恶成洁、';
_Lev16_31='此为安息日、当苦其心、著为永例、';
_Lev16_32='受膏之祭司、继父任职者、必衣枲圣服、献祭赎罪、';
_Lev16_33='代为圣所会幕祭坛祭司会众赎罪、';
_Lev16_34='缘以色列族蹈于愆尤、代为赎罪、岁凡一次、著为永例、亚伦遵耶和华所谕摩西之命而行、';
_Lev17_1='耶和华谕摩西曰、';
_Lev17_2='告亚伦及其子、与以色列众云、耶和华有命、';
_Lev17_3='以色列族凡宰牛羊与羔、无论营内营外、';
_Lev17_4='不携至会幕门、献于耶和华、在其幕前者、必以流血之罪归之、绝于民中、';
_Lev17_5='用使以色列族宰牲于野、嗣后携至会幕门、付诸祭司、献于耶和华、为酬恩之祭、';
_Lev17_6='在会幕门前、耶和华之坛、祭司必洒血其上、焚脂以为馨香、奉于耶和华、';
_Lev17_7='勿复徇欲、祭牡山羊状之鬼神、著为永例、历世弗替、○';
_Lev17_8='当告之曰、凡以色列族、及旅于其中者、或献燔祭、或献他祭、';
_Lev17_9='不携至会幕门、奉于耶和华者、必绝于民中、○';
_Lev17_10='凡以色列族、及旅于其中者、苟食血、我必敌之、绝于民中、';
_Lev17_11='生物之命在血、我赐尔洒之于坛、以赎尔命、盖以血赎罪、因生命在焉、';
_Lev17_12='故谕以色列族云、凡尔有众、及旅于尔中者、俱毋食血、○';
_Lev17_13='凡以色列族、及旅于其中者、如猎取可食之禽兽、必倾其血、掩之以土、';
_Lev17_14='盖诸生物、其血与命为一、故谕以色列族云、凡生物之血毋食、因生物之命在血、食之者必见绝、';
_Lev17_15='无论宗族宾旅、食自毙、或为兽所裂之物、必蒙不洁、当浣衣濯身、迨夕乃免、';
_Lev17_16='若不浣衣濯身、必负其罪、';
_Lev18_1='耶和华谕摩西曰、';
_Lev18_2='告以色列族云、我乃耶和华、尔之上帝、';
_Lev18_3='昔尔居埃及、勿从其土之俗、今我导尔至迦南、勿行其人之行、勿循其典章、';
_Lev18_4='尔必守我律例、循我典章、我乃耶和华、尔之上帝、';
_Lev18_5='故当循我典章、守我律例、人若行之、则缘此而得生、我乃耶和华也、○';
_Lev18_6='勿干骨肉、而行淫乱、我乃耶和华也、';
_Lev18_7='勿烝尔母、烝之是辱父母、';
_Lev18_8='父之继室、勿烝之、烝之则辱父、';
_Lev18_9='至于姊妹、无论同父异母、同母异父、生于家、产于外者、勿乱之、';
_Lev18_10='子之女、女之女、勿乱之、乱之是辱己、';
_Lev18_11='同父异母之姊妹、亦为尔之姊妹、勿乱之、';
_Lev18_12='父之姊妹、乃父骨肉之亲、勿烝之、';
_Lev18_13='母之姊妹、乃母骨肉之亲、勿烝之、';
_Lev18_14='伯叔之妻、尔之姆婶、勿烝之、';
_Lev18_15='子之妻、尔媳也、勿乱之、';
_Lev18_16='兄弟之妻、勿乱之、乱之是辱兄弟、';
_Lev18_17='妇有女、勿同娶、妇之子有女、妇之女有女、亦勿同娶、皆妻骨肉之亲、勿乱之、斯乃恶俗、';
_Lev18_18='尔妻尚存、勿娶其姊妹、辱妻而致其妒、';
_Lev18_19='妇行癸不洁时、毋与之近、而行好合、';
_Lev18_20='勿与他人之妻同寝、致辱己身、';
_Lev18_21='勿使尔子女经火、以奉摩洛、勿渎尔上帝之名、我乃耶和华也、';
_Lev18_22='勿亲男色、如近妇人、斯事可憎、';
_Lev18_23='男勿淫于兽以玷身、女勿淫于兽以逆性、○';
_Lev18_24='勿缘斯事自辱厥躬、我于尔前所逐之民、行此自玷、';
_Lev18_25='厥地见污、故我以罪加之、俾其居民为地所吐、';
_Lev18_26='尔曹不论宗族、及旅于尔中者、当守我典章律例、毋为此可憎之事、';
_Lev18_27='昔居斯土之人、行此可憎之事、致玷厥地、';
_Lev18_28='尔勿效之、而污斯地、免为所吐、如吐先尔之民然、';
_Lev18_29='凡为此可憎之事、必绝于民中、';
_Lev18_30='尔当守我所命、勿从在昔可憎之俗、而玷尔身、我乃耶和华、尔之上帝也、';
_Lev19_1='耶和华谕摩西曰、';
_Lev19_2='告以色列会众云、我乃耶和华、尔之上帝、我圣尔亦当圣、';
_Lev19_3='各宜敬畏父母、守我安息日、我乃耶和华、尔之上帝也、';
_Lev19_4='勿崇假神、勿铸偶像、我乃耶和华、尔之上帝也、';
_Lev19_5='尔若献酬恩祭于耶和华、冀蒙悦纳、';
_Lev19_6='当于是日明日食其祭品、若留至三日、宜爇以火、';
_Lev19_7='如三日食之、则为可憎、不蒙悦纳、';
_Lev19_8='凡食之者、乃渎耶和华之圣物、必负厥罪、绝于民中、○';
_Lev19_9='获田所产、勿刈其隅、勿拾所遗、';
_Lev19_10='园有葡萄、采勿务尽、勿拾陨果、当留于贫乏及宾旅、我乃耶和华、尔之上帝也、';
_Lev19_11='毋窃毋诳、毋相诈虞、';
_Lev19_12='毋指我名而妄誓、致渎尔上帝之名、我乃耶和华也、';
_Lev19_13='勿虐人、勿劫人、佣人之值、勿留至明晨、';
_Lev19_14='勿诅聋者、勿置窒碍于瞽者前、宜畏尔之上帝、我乃耶和华也、';
_Lev19_15='听讼之际、勿行非义、勿偏袒贫乏、勿重视权势、宜秉公以行鞫、';
_Lev19_16='勿往来于闾里、评人短长、勿与人敌、致之于死、我乃耶和华也、';
_Lev19_17='勿憾同俦、必责人非、免负其罪、';
_Lev19_18='勿报仇、勿怨宗族、宜爱人如己、我乃耶和华也、';
_Lev19_19='尔宜守我典章、牲畜异类、勿使游牝、百谷之种、播田毋杂、勿衣杂织之衣、';
_Lev19_20='婢受人聘、犹未见赎、不得自由、人若与私、俱当受刑、惟不致死、盖婢未能自由也、';
_Lev19_21='男必携牡绵羊一、为补过之祭、诣会幕门、奉于耶和华、';
_Lev19_22='祭司献羊、代为赎罪、则所犯者、乃蒙赦宥、';
_Lev19_23='尔至迦南、栽培结实之树、必以初实为不洁、如人之未受割然、三年毋食、';
_Lev19_24='至于四年、其实为圣、可奉献之、以颂美耶和华、';
_Lev19_25='迨至五年、其果可食、使之结实累然、我乃耶和华、尔之上帝也、';
_Lev19_26='毋食有血之物、毋用卜筮术数、';
_Lev19_27='首之四周勿薙、须之四周勿损、';
_Lev19_28='勿为死者割肉、勿黥尔身、我乃耶和华也、';
_Lev19_29='勿辱尔女、使之为妓、恐斯土淫乱、邪恶充乎其间、';
_Lev19_30='宜守我安息日、敬我圣所、我乃耶和华也、';
_Lev19_31='巫觋勿问、术士勿从、免致受玷、我乃耶和华、尔之上帝也、';
_Lev19_32='见皓首者当起、敬厥耆老、畏尔上帝、我乃耶和华也、';
_Lev19_33='旅于斯土者、勿侮之、';
_Lev19_34='当视若宗族、爱之如己、盖尔曾旅于埃及、我乃耶和华、尔之上帝也、';
_Lev19_35='听讼勿行非义、于度权量亦然、';
_Lev19_36='度量权衡、俱当公平、我乃耶和华、尔之上帝、导尔出埃及、';
_Lev19_37='当守我典章律例、而遵行之、我乃耶和华也、';
_Lev20_1='耶和华谕摩西曰、';
_Lev20_2='告以色列族云、凡以色列族、及旅于其中者、以子女献摩洛、杀无赦、斯土之民以石击之、';
_Lev20_3='以子女献摩洛、乃污我圣所、渎我圣名、我必怒之、绝于民中、';
_Lev20_4='若斯土之民、见其献子女于摩洛、佯为不见、不致之死、';
_Lev20_5='我必怒之、与其眷属、及凡徇欲从摩洛者、绝之民中、';
_Lev20_6='凡徇欲从巫觋术士者、我必怒之、绝于民中、';
_Lev20_7='当自洁为圣、我乃耶和华、尔之上帝也、';
_Lev20_8='当守我典章、而遵行之、我乃耶和华、使尔成圣也、';
_Lev20_9='诅父母者、杀无赦、既诅父母、罪必归之、';
_Lev20_10='淫人妻者、淫夫淫妇、俱杀无赦、';
_Lev20_11='烝父继室、是辱父、罪必归之、俱杀无赦、';
_Lev20_12='如乱其媳、是为逆伦、罪必归之、俱杀无赦、';
_Lev20_13='若亲男色、如近妇人、所行可憎、罪必归之、俱杀无赦、';
_Lev20_14='如人娶妻、并娶其母、是乃邪恶、三人俱爇以火、去邪恶于尔中、';
_Lev20_15='如人与兽淫合、必杀无赦、亦必杀兽、';
_Lev20_16='如女近合于兽、其罪归之、必杀无赦、亦必杀兽、';
_Lev20_17='如人娶姊妹、无论同父异母、异父同母者、事属可耻、俱必绝之民中、既辱姊妹、必负其罪、';
_Lev20_18='如妇行癸、人与同寝、妇亦相从、则犯其经、俱绝于民中、';
_Lev20_19='勿烝父母之姊妹、因辱戚属、俱负其罪、';
_Lev20_20='如烝伯叔之妻、是辱伯叔、俱负其罪、绝嗣而亡、';
_Lev20_21='如娶兄弟之妻、是辱兄弟、斯乃秽事、俱必绝嗣 、○';
_Lev20_22='当守我典章律例、而遵行之、使我导尔所入之地、不尔吐弃、';
_Lev20_23='我于尔前所逐之族、行此恶事、我实憎之、勿从其俗、';
_Lev20_24='我曾谕尔云、尔必承斯土、即我赐尔为业、流乳与蜜之地、我乃耶和华、尔之上帝、区别尔于万民、';
_Lev20_25='故当区别禽兽之洁与不洁、勿因我所区别为污之禽兽、匍匐于地之昆虫、致己为可憎、';
_Lev20_26='当归我为圣、盖我耶和华乃圣、区别尔于万民、俾尔属我、○';
_Lev20_27='无论男女、凡为巫觋术士者、杀无赦、其罪归之、当击以石、';
_Lev21_1='耶和华谕摩西曰、告亚伦子孙为祭司者云、族中有死亡者、勿因之自污、';
_Lev21_2='惟骨肉之亲、如父母、兄弟、子女、则可、';
_Lev21_3='姊妹尚为处女、未适人者、亦可、';
_Lev21_4='既为民长、则勿从俗、致污己身、';
_Lev21_5='祭司勿髡发、勿薙须之四周、勿割肉、';
_Lev21_6='既献火祭于耶和华、享厥上帝、故当成圣归之、毋渎上帝之名、';
_Lev21_7='祭司为圣、归于上帝、故娼妓、淫女、弃妇、勿娶、';
_Lev21_8='必以祭司为圣、因其献食于上帝、必视之为圣、盖我耶和华乃圣、使尔为圣也、';
_Lev21_9='如祭司之女行淫自玷、是辱其父、必爇以火、○';
_Lev21_10='兄弟中为大祭司者、首沐以膏、任圣职、衣圣服、勿披发、勿裂衣、';
_Lev21_11='勿近尸、即父母之尸、亦勿缘之自污、';
_Lev21_12='勿出圣所、勿污上帝之圣所、缘上帝之膏、加于其首以为冕、我乃耶和华也、';
_Lev21_13='必娶处女为室、';
_Lev21_14='嫠妇、弃妇、淫女、娼妓、勿娶、惟宗族之处女、则可、';
_Lev21_15='勿使其苗裔玷于民中、盖我乃耶和华、使之成圣也、○';
_Lev21_16='耶和华谕摩西曰、';
_Lev21_17='告亚伦云、凡尔历世子孙、厥体有疵者、勿近其上帝而献食、';
_Lev21_18='凡体有疵者、不得近之、如瞽、跛、凹鼻、肢体不均、';
_Lev21_19='或手足伤毁、';
_Lev21_20='或伛偻、或侏儒、或瞕翳、或疥癣、或疮痍、或伤损外肾、';
_Lev21_21='凡祭司亚伦之裔、厥体有疵者、勿近耶和华、以献火祭、体既有疵、不得进前、献食于其上帝、';
_Lev21_22='所献上帝之食、无论圣与至圣、彼亦得而食之、';
_Lev21_24='摩西以此告亚伦及其子、并以色列众、';
_Lev22_1='耶和华谕摩西曰、';
_Lev22_2='告亚伦及其子云、当于以色列族所献我之圣物、自为区别、免渎我圣名、我乃耶和华也、';
_Lev22_3='当语之曰、凡尔历世子孙、有蒙不洁、而近以色列族所献耶和华之圣物、必绝于我前、我乃耶和华也、';
_Lev22_4='凡亚伦子孙患癞、或白浊、不可食圣物、待洁则可、或缘尸而蒙不洁、或梦遗之人、';
_Lev22_5='或扪致污之虫、或扪致污之人、';
_Lev22_6='凡若此者、尔如扪之、必蒙不洁、迨夕乃免、苟非洗濯其身、勿食圣物、';
_Lev22_7='迨日入时则洁、可食圣物、盖此藉以养生、';
_Lev22_8='自毙或为兽所裂之物、毋食、恐蒙不洁、我乃耶和华也、';
_Lev22_9='当守我诫命、免为污所玷、负罪而死、盖我乃耶和华、使之成圣也、';
_Lev22_10='外人不得食圣物、为旅为佣于祭司家者、亦不得食之、';
_Lev22_11='惟祭司购以金、或生于其家者、可得而食、';
_Lev22_12='如祭司之女嫁与外人、不可食举祭之圣物、';
_Lev22_13='如为嫠、或为夫所弃、无子而大归父家、与少时无异、则父所食者、亦得食之、惟外人不可、';
_Lev22_14='如人误食圣物、则必加五分之一、付于祭司、';
_Lev22_15='以色列族奉耶和华之圣物、不可渎之、';
_Lev22_16='免食圣物、自取罪戾、盖我乃耶和华、使之成圣也、○';
_Lev22_17='耶和华谕摩西曰、';
_Lev22_18='告亚伦及其子、与以色列族云、凡以色列族、暨其中之宾旅、或为偿愿、或出乐输、以献燔祭、';
_Lev22_19='冀蒙悦纳、则必取牛、或绵羊、或山羊、惟牡是尚、纯全无疵、';
_Lev22_20='厥体有疵者、则勿献之、不蒙悦纳、';
_Lev22_21='如献酬恩祭于耶和华、或为偿愿、或出乐输、无论牛羊、必务纯全、厥体无疵、始蒙悦纳、';
_Lev22_22='凡瞽目、毁伤、损缺、疮疡、疥癣、创瘢、俱勿奉于耶和华、勿献于坛以为火祭、';
_Lev22_23='牛羊肢体不均、或有损缺、若出乐输而献、则可、以之偿愿而献、则不蒙悦纳、';
_Lev22_24='外肾或损、或伤、或破、或被阉割者、勿献于耶和华、在尔所居之地、勿行阉割、';
_Lev22_25='外人奉此、尔勿受之、献为上帝之食、盖体毁伤而有疵者、不蒙悦纳、○';
_Lev22_26='耶和华谕摩西曰、';
_Lev22_27='凡犊、或绵羊山羊之羔、既字必偕母七日、越至八日、可献于耶和华、以为火祭、始蒙悦纳、';
_Lev22_28='牝牛牝羊、勿偕子同日以宰、';
_Lev22_29='若因感谢、献祭于耶和华、当冀蒙悦纳而献之、';
_Lev22_30='祭肉必于是日食之、勿留于明晨、我乃耶和华也、';
_Lev22_31='当守我诫命、而遵行之、我乃耶和华也、';
_Lev22_32='勿渎我圣名、当尊我为圣于以色列族中、我乃耶和华、使尔成圣、';
_Lev22_33='导尔出埃及、为尔之上帝、我乃耶和华也、';
_Lev23_1='耶和华谕摩西曰、';
_Lev23_2='告以色列族云、耶和华之节期、汝当宣告为圣会、';
_Lev23_3='六日间、宜操作、至七日、乃安息、是为圣会、无论何工、俱勿作、在尔所居之处、必守是日为耶和华之安息日、';
_Lev23_4='此外耶和华之节期、届时、尔必宣告为圣会、';
_Lev23_5='正月十四日薄暮、乃耶和华之逾越节、';
_Lev23_6='是月之望、为除酵节、以奉事耶和华、当食无酵饼、历至七日、';
_Lev23_7='首日有圣会、毋作苦、';
_Lev23_8='此七日间、日献火祭于耶和华、越至七日、亦有圣会、毋作苦、○';
_Lev23_9='耶和华谕摩西曰、';
_Lev23_10='告以色列族云、尔至我所赐尔之地、获田所产、必取初实之谷一束、奉于祭司、';
_Lev23_11='安息日之翌目、祭司以之摇于耶和华前、冀蒙悦纳、';
_Lev23_12='摇谷之日、必取一岁之牡羔、纯全无疵、以为燔祭、献于耶和华、';
_Lev23_13='和油之细面伊法十分之二、以为素祭、献于耶和华、为馨香之火祭、酒一欣四分之一、以为灌祭、';
_Lev23_14='此日之先、未献斯祭于耶和华、饼与烘谷新穗、毋食、在尔所居之处、著为永例、历世弗替、○';
_Lev23_15='自安息日之翌日、摇谷之日、必核七安息日、而盈其数、';
_Lev23_16='于安息日之翌日、计至五旬、献素祭于耶和华、以荐其新、';
_Lev23_17='自尔居所、取细面伊法十分之二、和以酵、制饼二、以为初实之摇祭、献于耶和华、';
_Lev23_18='随饼而献一岁之羔七、纯全无疵、牡犊一、牡绵羊二、与其素祭灌祭、悉燔之、以为馨香之火祭、奉于耶和华、';
_Lev23_19='又献牡山羊一、为赎罪祭、一岁之牡绵羊羔二、为酬恩祭、';
_Lev23_20='祭司取此、与初实之麦所作之饼、以为摇祭、摇于耶和华前、是物于耶和华为圣、必归祭司、';
_Lev23_21='是日必宣告有圣会、毋作苦、在尔所居之处、著为永例、历世弗替、';
_Lev23_22='获田所产、勿刈其隅、勿拾所遗、当留于贫乏及宾旅、我乃耶和华、尔之上帝也、○';
_Lev23_23='耶和华谕摩西曰、';
_Lev23_24='告以色列族云、七月之朔、当守安息日、必有圣会、吹角为记、';
_Lev23_25='是日毋作苦、必献火祭于耶和华、○';
_Lev23_26='耶和华谕摩西曰、';
_Lev23_27='七月十日、为赎罪之期、必守为圣会、当苦其心、献火祭于耶和华、';
_Lev23_28='是日乃赎罪之期、无论何工、俱勿作、而赎尔罪于尔上帝耶和华前、';
_Lev23_29='是日不自苦者、必绝之民中、';
_Lev23_30='于是日操作者、必灭之民中、';
_Lev23_31='是日无论何工、俱勿作、在尔所居之处、著为永例、历世弗替、';
_Lev23_32='当守是日为肃安息日、而苦其心、是月九日薄暮、至明日薄暮、守为安息日、○';
_Lev23_33='耶和华谕摩西曰、';
_Lev23_34='告以色列族云、七月之望、为耶和华守构庐之节期、历至七日、';
_Lev23_35='首日有圣会、毋作苦、';
_Lev23_36='此七日间、日献火祭于耶和华、越至八日、亦为圣会、必献火祭于耶和华、斯为肃会、毋作苦、○';
_Lev23_37='上所言者、乃耶和华之节期、必宣告为圣会、献火祭、燔祭、素祭、灌祭、及他祭于耶和华、各依日之所宜、';
_Lev23_38='此在耶和华之安息日、与偿愿乐输、及献耶和华他祭品之外、○';
_Lev23_39='七月之望、田畴所产、敛藏既毕、必守耶和华之节期、历至七日、首日为肃安息、八日亦为肃安息、';
_Lev23_40='首日必取佳木之果、棕树之条、茂树之枝、溪旁之柳、欣喜欢忭于尔上帝耶和华前、历至七日、';
_Lev23_41='每岁七月间、必守此节七日、以奉事耶和华、著为永例、历世弗替、';
_Lev23_42='凡尔宗族、必处是庐、历至七日、';
_Lev23_43='俾尔子孙、历世知我导其祖出埃及时、使之居庐、我乃耶和华、尔之上帝也、';
_Lev23_44='摩西以耶和华之节期、宣告以色列众、';
_Lev24_1='耶和华谕摩西曰、';
_Lev24_2='告以色列族云、当取橄榄捣油、惟洁是务、携以与尔、使灯常燃、';
_Lev24_4='必置盏于精金灯台之上、恒理之于耶和华前、○';
_Lev24_5='当取细面、制饼十二、每饼伊法十分之二、';
_Lev24_6='列为二行、行各六饼、置诸精金之几、在耶和华前、';
_Lev24_7='每行饼上、必置乳香、惟洁是务、以为记志、献于耶和华为火祭、';
_Lev24_8='每安息日、陈饼于耶和华前、以色列族守为永约、';
_Lev24_9='斯饼悉归亚伦、及其子孙、当于圣地食之、著为永例、盖献耶和华之火祭中、此为至圣也、○';
_Lev24_11='以色列族、但之支派、底伯利女、名示罗密、适于埃及人、所生之子、往来以色列族中、与一以色列人鬬于营、亵渎耶和华名、加以咒诅、人曳之至摩西、';
_Lev24_12='禁于狱、俟耶和华口谕于众、○';
_Lev24_13='耶和华谕摩西曰、';
_Lev24_14='咒诅之人、曳出营外、使闻之者、按手其首、会众以石击之、';
_Lev24_15='当告以色列族云、咒诅其上帝者、必负其罪、';
_Lev24_16='亵渎耶和华名者、杀无赦、会众必击以石、无论宗族宾旅、亵渎耶和华名者、杀无赦、';
_Lev24_17='击人致死者、杀无赦、';
_Lev24_18='击人之畜致死者、必偿之、以牲偿牲、';
_Lev24_19='残缺人体者、必依其所行而反之、';
_Lev24_20='伤偿伤、目偿目、齿偿齿、若何使人残缺、必如是反之、';
_Lev24_21='杀人之畜必偿、杀人者、杀无赦、';
_Lev24_22='无论宗族宾旅、俱循一例、我乃耶和华、尔之上帝也、';
_Lev24_23='摩西命以色列人曳咒诅者出营外、击之以石、以色列人遵耶和华谕摩西之命而行、';
_Lev25_1='耶和华于西乃山谕摩西曰、';
_Lev25_2='告以色列族云、尔既入我所锡之地、当为耶和华休息土壤、';
_Lev25_3='六年间、耕种田亩、治理葡萄、敛其所产、';
_Lev25_4='越至七年、土壤安息、为耶和华肃守之、斯时田亩勿耕、葡萄勿治、';
_Lev25_5='禾稼之不殖而生者、勿获、葡萄之不治而实者、勿摘、盖是年其土乃休息、';
_Lev25_6='安息年之土产、为尔及仆婢佣人宾旅所食、';
_Lev25_7='尔之六畜野兽、亦得而食之、○';
_Lev25_8='尔宜核数安息之年凡七、七七相乘、计四十九年、';
_Lev25_9='七月十日、为赎罪之期、当使遍地吹角、大发厥声、';
_Lev25_10='第五十年、当为圣年、普告境内居民、此为禧年、得以自由、人各归其业、返其家、';
_Lev25_11='每五十年必为禧年、田亩勿耕、禾稼之不殖而生者、勿获、葡萄之不治而实者、勿摘、';
_Lev25_12='此乃禧年、必以为圣、田之所产、人俱可食、';
_Lev25_13='禧年既届、各归其业、';
_Lev25_14='如有所鬻于人、或有所购于人、皆勿相欺、';
_Lev25_15='或购或鬻、皆由禧年之后、核其年数、视物产之多寡而计之、';
_Lev25_16='年多增值、年寡减值、盖所鬻者、乃物产之数也、';
_Lev25_17='故勿相欺、当畏上帝、我乃耶和华、尔之上帝也、';
_Lev25_18='宜循我典章、守我律例、而遵行之、藉以安居斯土、';
_Lev25_19='地有所产、使尔果腹、安然居处、';
_Lev25_20='若问既至七年、不稼不穑、将何以食、';
_Lev25_21='我必于第六年、锡嘏于尔、俾收三年之实、';
_Lev25_22='八年耕种、尚食旧谷、至于九年、新谷乃登、';
_Lev25_23='田亩属我、汝乃宾旅、不得永鬻于人、';
_Lev25_24='凡尔所有之地、许人赎之、○';
_Lev25_25='假令宗族贫乏、鬻其产业、近戚当往赎之、';
_Lev25_26='如无赎者、而己积资、足以自赎、';
_Lev25_27='则自鬻时、核其年之多寡、以其余期所值、偿之于人、而归其业、';
_Lev25_28='如己无力以赎、则所鬻之业、存于购者、以待禧年、届期、业归其主、○';
_Lev25_29='如人鬻邑中之宅、则鬻后期年、有权可赎、';
_Lev25_30='如年已周不赎、则邑中之宅、永存于购者、历世弗替、即届禧年、亦不归主、';
_Lev25_31='但宅在乡里、而无城垣、则视如田亩、可得赎之、禧年归主、';
_Lev25_32='惟利未族之邑、即其业中诸邑之宅、随时可赎、';
_Lev25_33='如人赎利未族邑中之宅、届禧年、必归其主、盖在以色列族中、利未人以所得邑中之宅为业、';
_Lev25_34='利未族邑郊之田、为其恒业、不得鬻于人、○';
_Lev25_35='如宗族中、有贫穷者、尔见其手匮乏、当济助之、使之偕居、若旅人然、';
_Lev25_36='勿取其利、宜畏尔之上帝、使之偕居、';
_Lev25_37='贷金与粟、毋取其利、';
_Lev25_38='我乃耶和华、尔之上帝、导尔出埃及、以迦南地赐尔、为尔上帝、○';
_Lev25_39='如宗族中、有匮乏者、自鬻于尔、勿视若奴、';
_Lev25_40='当偕尔居、如佣人旅人然、供尔役事、以待禧年、';
_Lev25_41='届期、彼及子女去尔、而归其家、复得其祖遗业、';
_Lev25_42='我导以色列族出埃及、彼为我仆、不得鬻为奴隶、';
_Lev25_43='勿治以严、宜畏尔之上帝、○';
_Lev25_44='异邦之民、来自四方者、可购为仆婢、';
_Lev25_45='外人旅于尔中、及其子女生于尔地者、可购为尔有、';
_Lev25_46='遗于子孙、恒为尔仆、惟以色列人为尔宗族、勿以严相治、○';
_Lev25_47='如尔中宾旅有丰裕者、尔之同俦穷乏、自鬻于彼、或其戚属、';
_Lev25_48='鬻后可赎、同族亦可代赎、';
_Lev25_49='或叔伯、或叔伯之子、或近亲他人、俱可赎之、如己积资、足以自赎、自赎亦可、';
_Lev25_50='彼与购者、同自鬻时、计至禧年、揆其期之远近、酌佣人之值几何、以偿鬻金之多寡、';
_Lev25_51='年远、付其赎值、偿其鬻金宜多、';
_Lev25_52='年近、付其赎值、偿其鬻金宜少、';
_Lev25_53='岁必偕居、待若佣人、勿治以严、';
_Lev25_54='如未得赎、禧年既届、彼及子女、可出而自由、';
_Lev25_55='我导以色列族出埃及、彼为我仆、我乃耶和华、尔之上帝也、';
_Lev26_1='于尔所居之地、勿作偶像、勿立雕像、或柱像、或勒像之石、而崇拜之、我乃耶和华、尔之上帝、';
_Lev26_2='当守我安息日、敬我圣所、我乃耶和华也、○';
_Lev26_3='尔若循我典章、守我诫命、而遵行之、';
_Lev26_4='我必降以时雨、使土地产物、园树结果、';
_Lev26_5='俾尔碾谷延及摘葡萄、摘葡萄延及播种之时、得以果腹安居、';
_Lev26_6='赐尔境内平康、可以安寝、无人恐尔、我必绝灭暴兽于斯土、刀剑不行于尔地、';
_Lev26_7='尔将追敌、以刃击之、仆于尔前、';
_Lev26_8='尔中之人、五可驱百、百可驱万、以刃击敌、仆于尔前、';
_Lev26_9='我将眷顾尔、使尔繁衍昌炽、践我与尔所立之约、';
_Lev26_10='尔食旧谷、新谷既登、旧谷则徙、';
_Lev26_11='我将立幕于尔中、心不厌尔、';
_Lev26_12='周游尔间、为尔上帝、尔为我民、';
_Lev26_13='我乃耶和华、尔之上帝、导尔出埃及、免为其奴隶、断尔所负之轭、俾尔昂首而行、○';
_Lev26_14='尔若不听我言、弗遵我命、';
_Lev26_15='弃我典章、蔑我律例、违我诫命、背我盟约、';
_Lev26_16='我必加以威烈、使尔身痨体热、以致目盲神败、播种徒劳、为敌所食、';
_Lev26_17='我必敌尔、使见击于敌前、憾尔者将制尔、无人追袭、尔亦遁逃、';
_Lev26_18='尔若仍不听从、将惩尔罪、至于七倍、';
_Lev26_19='尔恃强之骄傲、我必毁之、并使尔天若铁、尔地若铜、';
_Lev26_20='尔徒力作、田无所产、树不结实、';
_Lev26_21='尔尚顽梗、不欲顺从、则按罪降灾、至于七倍、';
_Lev26_22='使暴兽入尔境、攘尔子女、灭尔牲畜、以致户口凋零、道途寂寞、○';
_Lev26_23='尔犹不悛、所行逆我、';
_Lev26_24='我必拂逆尔、缘尔之罪扑责尔、至于七倍、';
_Lev26_25='我使锋刃临尔、以报背约之仇、尔集于邑垣、我则降疫疠于其中、付尔于敌、';
_Lev26_26='既绝糇粮、如折尔杖、十妇炊饼于一炉、权之以给、尔得食而不饱、○';
_Lev26_27='汝犹不听从、所行逆我、';
_Lev26_28='我必震怒、以拂逆尔、督责尔罪、至于七倍、';
_Lev26_29='尔将食子女之肉、';
_Lev26_30='我亦毁尔崇邱、斫尔日像、以尔尸骸、掷于偶像之上、我心必厌恶尔、';
_Lev26_31='俾尔邑垣荒墟、圣所寂寞、不享尔馨香、';
_Lev26_32='使尔土地荒芜、处此之敌、无不骇异、';
_Lev26_33='我必散尔于异邦、袭尔以白刃、荒凉尔土、阒寂尔邑、';
_Lev26_34='尔既寓于敌国、斯土荒寂、其壤则闲、而享安息、';
_Lev26_35='地既荒寂、必享安息、尔居斯土、其壤所未获之安息、此时必得享之、';
_Lev26_36='尔之孑遗、处于敌国、必使其心颓败、风吹叶落、闻声而怖、彼之遁逃、若避锋刃、即无追者、亦必颠仆、';
_Lev26_37='无人追袭、自相蹂躏、如在锋刃之前、无力拒敌、';
_Lev26_38='尔必危亡于异邦、吞噬于敌国、';
_Lev26_39='尔之孑遗、处于敌国、为一己之愆尤、并前人之罪戾、日渐消亡、';
_Lev26_40='是时必承己愆、及前人之罪、自认所行逆我、';
_Lev26_41='我拂逆之、散之敌国、缘其不洁之心、自卑服罪、';
_Lev26_42='我则追忆我与亚伯拉罕以撒雅各所立之约、而俯念斯土、';
_Lev26_43='彼既蔑视我律例、心厌我典章、致离故土、使田荒寂、于无人时、得享安息、代民服罪、';
_Lev26_44='虽然、彼处于敌国、我不屏斥之、厌恶之、歼灭之、致废我约、盖我乃耶和华、彼之上帝、';
_Lev26_45='昔我导其宗祖出于埃及、为其上帝、异邦无不目击、故我必念其约、我乃耶和华也、';
_Lev26_46='以上典章律例法度、乃耶和华于西乃山、藉摩西与以色列人所立者、';
_Lev27_1='耶和华谕摩西曰、';
_Lev27_2='告以色列族云、以人许愿、俾归耶和华、则必估其价、';
_Lev27_3='循圣所权衡、自二十岁至六十岁者、男五十舍客勒、';
_Lev27_4='女三十舍客勒、';
_Lev27_5='自五岁至二十岁者、男二十舍客勒、女十舍客勒、';
_Lev27_6='自一月至五岁者、男五舍客勒、女三舍客勒、';
_Lev27_7='自六十岁以上者、男十五舍客勒、女十舍客勒、';
_Lev27_8='倘其人贫乏、不能如价、则宜携至祭司前、祭司视其力以估之、○';
_Lev27_9='如以可献之牲畜、许于耶和华、则必以为圣、';
_Lev27_10='美恶毋相易、如以此易彼、则所许所易者、俱必为圣、';
_Lev27_11='如所许者、为不洁之畜、不堪以献耶和华、则必置之祭司前、';
_Lev27_12='祭司估其价、或美或恶、依其所估而定、';
_Lev27_13='如欲赎之、必于所估之价、加五分之一、○';
_Lev27_14='如以第宅区别为圣、归于耶和华、祭司必估其价、或美或恶、依其所估而定、';
_Lev27_15='如欲赎之、必于所估之价、加五分之一、宅则归己、○';
_Lev27_16='如以为业之田区别为圣、归于耶和华、当视播种之多寡、以估其价、播大麦一贺梅尔者、价值五十舍客勒、';
_Lev27_17='如其献田自禧年始、则尔所估之价为定、';
_Lev27_18='如其献田在禧年后、则祭司必核其后至禧年之岁月、以减其价、';
_Lev27_19='如献田者自欲赎之、当于所估之价、加五分之一、田则归己、';
_Lev27_20='如不赎之、或鬻于他人、则不可复赎、';
_Lev27_21='禧年既届、必以其田归耶和华为圣、如永献之地然、而为祭司之业、';
_Lev27_22='如以所购于人、非其所受为业之田、献于耶和华为圣、';
_Lev27_23='则祭司必依尔所估之价、视禧年之远近而定、是日彼以其金、归于耶和华为圣、';
_Lev27_24='迨至禧年、田归鬻者、即其原主、';
_Lev27_25='凡尔所估之价、必循圣所权衡、二十季拉为一舍客勒、';
_Lev27_26='惟首生之畜、或牛或羊、既归耶和华为圣、不得再献、乃属于耶和华也、';
_Lev27_27='若为不洁之畜、则必赎之、依尔所估之价、加五分之一、如其不赎、则依所估而鬻之、○';
_Lev27_28='凡献于耶和华之物、无论人畜田亩、俱不得鬻、亦不得赎、凡所献者、乃为至圣、属于耶和华、';
_Lev27_29='凡当灭者、不可复赎、必致之死、○';
_Lev27_30='凡土所产、无论地之谷、树之果、什一归诸耶和华、是为圣物、';
_Lev27_31='所应输之什一、人欲赎之、必加五分之一、';
_Lev27_32='牛羊过于杖下者、必以什一归诸耶和华为圣、';
_Lev27_33='或美或恶、毋庸察、亦毋庸易、如其易之、则二者俱为圣、不得复赎、';
_Lev27_34='以上所载、乃耶和华在西乃山、谕摩西告以色列族之诫命、';
_Num1_1='以色列族出埃及后、二年二月朔、耶和华在西乃野、会幕中、谕摩西曰、';
_Num1_2='以色列会众、循其室家宗族、凡诸丁男、按名以核其数、';
_Num1_3='自二十岁以上、能临陈之以色列人、尔及亚伦、当依其行伍而计之、';
_Num1_4='每支派中、当有一人偕尔、为其族长、';
_Num1_5='偕尔之人、其名列下、属流便者、示丢珥子以利蓿、';
_Num1_6='属西缅者、苏利沙代子示路蔑、';
_Num1_7='属犹大者、亚米拿达子拿顺、';
_Num1_8='属以萨迦者、苏押子拿坦业、';
_Num1_9='属西布伦者、希伦子以利押、';
_Num1_10='约瑟之裔、属以法莲者、亚米忽子以利沙玛、属玛拿西者、比大蓿子迦玛列、';
_Num1_11='属便雅悯者、基多尼子亚比但、';
_Num1_12='属但者、亚米沙代子亚希以谢、';
_Num1_13='属亚设者、俄兰子帕结、';
_Num1_14='属迦得者、丢珥子以利雅萨、';
_Num1_15='属拿弗他利者、以南子亚希拉、';
_Num1_16='此乃自会中所简、宗族之牧伯、皆为以色列军中之长、';
_Num1_17='以上所列诸名、摩西亚伦召之、';
_Num1_18='二月朔、集会众、循其室家宗族、自二十岁以上、依其名数、述其谱系、';
_Num1_19='摩西遵耶和华命、在西乃野核其数、○';
_Num1_20='以色列长子、流便子孙、循其室家宗族、依其名数、自二十岁以上、凡诸丁男、能临陈者、';
_Num1_21='计四万六千五百、';
_Num1_22='西缅子孙、循其室家宗族、依其名数、自二十岁以上、凡诸丁男、能临陈者、';
_Num1_23='计五万九千三百、';
_Num1_24='迦得子孙、循其室家宗族、依其名数、自二十岁以上、能临陈者、';
_Num1_25='计四万五千六百五十、';
_Num1_26='犹大子孙、循其室家宗族、依其名数、自二十岁以上、能临陈者、';
_Num1_27='计七万四千六百、';
_Num1_28='以萨迦子孙、循其室家宗族、依其名数、自二十岁以上、能临陈者、';
_Num1_29='计五万四千四百、';
_Num1_30='西布伦子孙、循其室家宗族、依其名数、自二十岁以上、能临陈者、';
_Num1_31='计五万七千四百、';
_Num1_32='约瑟之裔、以法莲子孙、循其室家宗族、依其名数、自二十岁以上、能临陈者、';
_Num1_33='计四万有五百、';
_Num1_34='玛拿西子孙、循其室家宗族、依其名数、自二十岁以上、能临陈者、';
_Num1_35='计三万二千二百、';
_Num1_36='便雅悯子孙、循其室家宗族、依其名数、自二十岁以上、能临陈者、';
_Num1_37='计三万五千四百、';
_Num1_38='但之子孙、循其室家宗族、依其名数、自二十岁以上、能临陈者、';
_Num1_39='计六万二千七百、';
_Num1_40='亚设子孙、循其室家宗族、依其名数、自二十岁以上、能临陈者、';
_Num1_41='计四万一千五百、';
_Num1_42='拿弗他利子孙、循其室家宗族、依其名数、自二十岁以上、能临陈者、';
_Num1_43='计五万三千四百、';
_Num1_44='以上所载、乃摩西亚伦与以色列之牧伯十二人、各为其宗族所核计、';
_Num1_45='以色列人、按其宗族、自二十岁以上、能临陈者、';
_Num1_46='综计六十万三千五百五十人、';
_Num1_47='利未宗族、不列其数、';
_Num1_48='盖耶和华曾谕摩西曰、';
_Num1_49='利未支派勿核、勿与以色列族同计其数、';
_Num1_50='必立之以理法幕、及其器皿、与其所有、彼必舁幕暨器、供役其中、四周建营、';
_Num1_51='徙幕时、利未人撤之、张幕时、利未人立之、外人近其侧、必致之死、';
_Num1_52='以色列众张幕、各在其营、各循其纛、各依其伍、';
_Num1_53='惟利未人建营、当环法幕、免以色列会众干怒、守卫法幕、乃利未人之责任、';
_Num1_54='以色列族、遵耶和华所谕摩西之命而行、';
_Num2_1='耶和华谕摩西亚伦曰、';
_Num2_2='以色列族建营、当各随其纛、附宗族之斾、在会幕四周、';
_Num2_3='东方日出之所、凡隶犹大营之纛者、按其行伍建营、亚米拿达子拿顺为其牧伯、';
_Num2_4='彼之军旅、见核者、计七万四千六百、';
_Num2_5='以萨迦支派附之建营、苏押子拿坦业为其牧伯、';
_Num2_6='彼之军旅、见核者、计五万四千四百、';
_Num2_7='西布伦支派次之、希伦子以利押为其牧伯、';
_Num2_8='彼之军旅、见核者、计五万七千四百、';
_Num2_9='凡隶犹大营者、按其行伍、综计十八万六千四百、是为前队、○';
_Num2_10='南方有流便营之纛、按其行伍、示丢珥子以利蓿为其牧伯、';
_Num2_11='彼之军旅、见核者、计四万六千五百、';
_Num2_12='西缅支派附之建营、苏利沙代子示路蔑为其牧伯、';
_Num2_13='彼之军旅、见核者、计五万九千三百、';
_Num2_14='迦得支派次之、丢珥子以利雅萨为其牧伯、';
_Num2_15='彼之军旅、见核者、计四万五千六百五十、';
_Num2_16='凡隶流便营者、按其行伍、综计十五万一千四百五十、是为二队、○';
_Num2_17='随后会幕启行、利未营在诸营之中、其启行也、依其建营之序、各归其队、各随其纛、○';
_Num2_18='西方有以法莲营之纛、按其行伍、亚米忽子以利沙玛为其牧伯、';
_Num2_19='彼之军旅、见核者、计四万有五百、';
_Num2_20='玛拿西支派附之建营、比大蓿子迦玛列为其牧伯、';
_Num2_21='彼之军旅、见核者、计三万二千二百、';
_Num2_22='便雅悯支派次之、基多尼子亚比但为其牧伯、';
_Num2_23='彼之军旅、见核者、计三万五千四百、';
_Num2_24='凡隶以法莲营者、按其行伍、综计十万八千一百、是为三队、○';
_Num2_25='北方有但营之纛、按其行伍、亚米沙代子亚希以谢为其牧伯、';
_Num2_26='彼之军旅、见核者、计六万二千七百、';
_Num2_27='亚设支派附之建营、俄兰子帕结为其牧伯、';
_Num2_28='彼之军旅、见核者、计四万一千五百、';
_Num2_29='拿弗他利支派次之、以南子亚希拉为其牧伯、';
_Num2_30='彼之军旅、见核者、计五万三千四百、';
_Num2_31='凡隶但之营者、按其行伍、综计十五万七千六百、是为后队、随纛而行、○';
_Num2_32='以上所载、乃以色列人循其宗族、按其行伍、诸营见核者、综计六十万三千五百五十、';
_Num2_33='利未族不列其数、遵耶和华所谕摩西之命、';
_Num2_34='以色列族各随其纛以建营、循其室家宗族而启行、悉遵耶和华所谕摩西之命、';
_Num3_1='耶和华在西乃山谕摩西时、亚伦摩西之裔如左、';
_Num3_2='亚伦之子、长拿答、次亚比户、以利亚撒、以他玛、';
_Num3_3='彼之诸子、咸沐以膏、摩西区别之、俾任祭司职、';
_Num3_4='拿答亚比户在西乃野、以不圣之火献耶和华、故死于其前、二人无子、以利亚撒以他玛在父亚伦前、供祭司之职、○';
_Num3_5='耶和华谕摩西曰、';
_Num3_6='使利未族近前、立于祭司亚伦前、而服事之、';
_Num3_7='为亚伦及会众、供其役事于幕、';
_Num3_8='守会幕之器、为以色列族供其役事于幕、';
_Num3_9='必以利未人畀亚伦及其子、盖彼自以色列族中、归于亚伦、';
_Num3_10='惟立亚伦及其子为祭司、以守厥职、外人近会幕、必致之死、○';
_Num3_11='耶和华谕摩西曰、';
_Num3_12='我自以色列族中、取利未人、代以色列族初胎之男、故利未人属我、';
_Num3_13='盖首生者、悉属于我、昔在埃及戮其首生者时、我取以色列族之首生者、或人或畜、区别为圣、以归于我、我乃耶和华也、○';
_Num3_14='耶和华在西乃野、谕摩西曰、';
_Num3_15='当循利未人之室家宗族、而核其数、凡诸丁男、自一月以上者核之、';
_Num3_16='摩西遵耶和华命而核之、';
_Num3_17='利未诸子之名如左、革顺、哥辖、米拉利、';
_Num3_18='革顺之子、循其室家、其名立尼、示每、';
_Num3_19='哥辖之子、循其室家、其名暗兰、以斯哈、希伯伦、乌薛、';
_Num3_20='米拉利之子、循其室家、其名抹利、母示、斯乃利未室家、循其宗族、○';
_Num3_21='属革顺者、有立尼示每室家二、';
_Num3_22='见核丁男、自一月以上、计七千五百、';
_Num3_23='于幕之后、西向建营、';
_Num3_24='拉伊勒子以利亚萨、为革顺族之牧伯、';
_Num3_27='属哥辖者、有暗兰、以斯哈、希伯伦、乌薛室家四、';
_Num3_28='见核丁男、自一月以上、计八千六百、以守圣所、';
_Num3_29='于幕南向建营、';
_Num3_30='乌薛子以利撒反、为哥辖族之牧伯、';
_Num3_32='祭司亚伦子以利亚撒、为利未族牧伯之长、统理守圣所之人、○';
_Num3_33='属米拉利者、有抹利母示室家二、';
_Num3_34='见核丁男、自一月以上、计六千二百、';
_Num3_35='于幕北向建营、亚比亥子苏列、为米拉利二室家之牧伯、';
_Num3_36='米拉利子孙之职、乃守会幕之板、楗、柱、座、与所用之器皿、';
_Num3_37='及院四周之柱、座、钉、索、';
_Num3_38='摩西亚伦及亚伦子、乃于幕前、东向建营、守卫圣所、以代以色列族之任、外人近前、必致之死、';
_Num3_39='摩西亚伦遵耶和华命、核利未人数、依其室家、凡诸丁男、自一月以上、计二万二千、○';
_Num3_40='耶和华谕摩西曰、以色列族首生之男、自一月以上者核之、记其名数、';
_Num3_41='我乃耶和华、当取利未人归我、代以色列族首生之男、并取利未人之畜、代以色列族首生之畜、';
_Num3_42='摩西循耶和华命为以色列族首生之男、核计其数、';
_Num3_43='按名见核者、自一月以上、计二万二千二百七十三、○';
_Num3_44='耶和华谕摩西曰、';
_Num3_45='取利未人、代以色列族首生之男、取利未人之畜、代其首生之畜、使利未人归我、我乃耶和华也、';
_Num3_46='以色列族首生之男、其数较诸利未人、多二百七十三人、俱当赎之、';
_Num3_47='宜为各人取金五舍客勒、循圣所权衡、一舍客勒即二十季拉、';
_Num3_48='以此赎金、归亚伦及其子、';
_Num3_50='利未人所赎者之外、摩西由以色列族首生之男、取其赎金、计一千三百六十五舍客勒、依圣所权衡、';
_Num3_51='以与亚伦及其子、循耶和华所命、';
_Num4_1='耶和华谕摩西亚伦曰、';
_Num4_2='利未族中、哥辖子孙、当核其数循其室家宗族、';
_Num4_3='自三十岁至五十、凡任职从事于会幕者核之、';
_Num4_4='哥辖子孙、于会幕所供役者、乃至圣之什物、';
_Num4_6='施獭皮其上、覆以纯蓝之布、而贯其杠、';
_Num4_7='陈饼之几、覆以蓝布、盘匙与灌奠之盂杯、及恒陈之饼、悉置其上、';
_Num4_8='覆以紫布、盖以獭皮、而贯其杠、';
_Num4_9='以蓝布盖灯台、及盏剪盘、与所用之油器、';
_Num4_10='覆以獭皮、悉置于架、';
_Num4_11='以蓝布覆金坛、盖以獭皮、而贯其杠、';
_Num4_12='圣所供事之器、裹以蓝布、盖以獭皮、悉置于架、';
_Num4_13='祭坛之灰必弃、覆以紫布、';
_Num4_14='火鼎、钩、铲、盆、及凡属坛之器、悉置其上、盖以獭皮、而贯其杠、';
_Num4_15='移营之时、亚伦及其子、盖圣所诸器已毕、哥辖子孙、则前以舁、惟不可扪圣物、免其死亡、此乃哥辖子孙、在会幕之职任、';
_Num4_16='祭司亚伦子以利亚撒所守者、乃灯油、芳品、日献之素祭、及膏、统理会幕、暨其中所有、圣所与其器、';
_Num4_17='耶和华谕摩西亚伦曰、';
_Num4_18='勿绝哥辖族于利未族中、';
_Num4_19='彼众近至圣之物时、亚伦及其子、当入圣室、定众所役所荷、如是而行、俾其仍可生存、不致死亡、';
_Num4_20='惟哥辖人、须臾勿入圣所以观、免其死亡、○';
_Num4_21='耶和华谕摩西曰、';
_Num4_22='革顺子孙、宜核其数、循其室家宗族、';
_Num4_23='自三十岁至五十、凡任职从事于会幕者核之、';
_Num4_24='革顺人之供役、与其负荷如左、';
_Num4_27='革顺人之供役、与其负荷、悉从亚伦及其子之命、彼之所荷、令其监守、';
_Num4_28='此乃革顺族之室家、在会幕之职任、祭司亚伦子以他玛统理之、○';
_Num4_29='米拉利子孙、宜核其数、循其室家宗族、';
_Num4_30='自三十岁至五十、凡任职从事于会幕者核之、';
_Num4_31='彼于会幕供役、所当守者、幕之板楗柱座、';
_Num4_32='院四周之柱座钉索、与供事之器、皆按名指定之、';
_Num4_33='此乃米拉利族之室家、在会幕之职任、祭司亚伦子以他玛统理之、○';
_Num4_34='摩西亚伦及会众之牧伯、核数哥辖子孙、循其室家宗族、';
_Num4_35='自三十岁至五十、凡任职从事于会幕者、';
_Num4_36='计二千七百五十、';
_Num4_37='摩西亚伦遵耶和华所谕摩西之命、核数哥辖子孙、凡从事于会幕者、其数即此、○';
_Num4_38='革顺子孙、循其室家宗族、';
_Num4_39='自三十岁至五十、凡任职从事于会幕者、';
_Num4_40='计二千六百三十、';
_Num4_41='摩西亚伦遵耶和华命、核数革顺子孙、凡从事于会幕者、其数即此、○';
_Num4_42='米拉利子孙、循其室家宗族、';
_Num4_43='自三十岁至五十、凡任职从事于会幕者、';
_Num4_44='计三千二百、';
_Num4_45='摩西亚伦遵耶和华所谕摩西之命、核数米拉利子孙、其数即此、○';
_Num4_46='摩西亚伦及以色列牧伯、核数利未人、循其室家宗族、';
_Num4_47='自三十岁至五十、凡任职从事于会幕、而负重者、';
_Num4_48='共计八千五百八十、';
_Num4_49='摩西循其供役负荷、而核数之、悉遵耶和华命、';
_Num5_1='耶和华谕摩西曰、';
_Num5_2='命以色列族云、凡患癞疾、白浊、及扪尸蒙污之人、';
_Num5_3='无论男女、悉当出之、屏于营外、免污其营、我所居者、';
_Num5_4='以色列族遵耶和华所谕摩西之命、出之营外、○';
_Num5_5='耶和华谕摩西曰、';
_Num5_6='告以色列族云、如男女蹈愆、干犯耶和华、自取罪戾、';
_Num5_7='当认其过、尽偿所负、加五分之一、与所负之人、';
_Num5_8='倘欲偿之、而其人无戚属、则宜偿于耶和华、而归于祭司、此外、亦献牡绵羊为祭、以赎其罪、';
_Num5_9='以色列族所有举祭、奉于祭司者、必归祭司、';
_Num5_10='人所献之圣物、必归祭司、凡与祭司者、必归之、○';
_Num5_11='耶和华谕摩西曰、';
_Num5_12='告以色列族云、如人之妻、有违妇道、获罪于夫、';
_Num5_13='与人有私、以玷其身、事属隐秘、夫不及知、无人为证、亦未被执、';
_Num5_14='其夫若生疑忌、无论妇之有玷与否、';
_Num5_15='必携其妻诣祭司、以麰麦面伊法十分之一、奉为礼物、勿倾以油、勿加乳香、乃为疑忌而献之素祭、俾念罪愆、';
_Num5_16='祭司必使妇进而立于耶和华前、';
_Num5_17='以瓦器盛圣水、取幕地之尘、置于水中、';
_Num5_18='妇既立于耶和华前、祭司必散其发、取为疑忌而献之素祭、俾念罪愆者、置于其手、祭司执致诅之苦水、';
_Num5_19='令妇发誓、谓之曰、如尔未私于人、未尝背夫而行秽事、则愿尔免此致诅苦水之害、';
_Num5_20='如尔背夫而行秽事、有私于人、为人所玷、';
_Num5_21='则可发誓、愿耶和华使汝见诅于民中、髀消腹鼓、';
_Num5_22='此致诅之苦水、将入汝肠、令汝髀消腹鼓、妇宜曰、阿们、阿们、';
_Num5_23='祭司必书此诅于简、涂其文于苦水、';
_Num5_24='令妇饮此致诅之水、入腹为苦、';
_Num5_25='祭司遂自妇手、取为疑忌而献之素祭、摇于耶和华前、携以诣坛、';
_Num5_26='于其中取一握、以为记志、焚之于坛、然后使妇饮水、';
_Num5_27='既饮之后、如妇被玷、获罪于夫、则致诅之水、入其腹而为苦、使其腹鼓髀消、见诅于民中、';
_Num5_28='如妇洁清无玷、则免罪戾、而能怀妊、';
_Num5_29='此乃妇既有夫、而违妇道、玷及其身、则夫怀疑而忌其妇之法、';
_Num5_30='置妇于耶和华前、祭司遵法而行、';
_Num5_31='夫则无愆、妇有罪则负之、';
_Num6_1='耶和华谕摩西曰、';
_Num6_2='告以色列族云、如男女许愿为拿细耳人、自为区别、归于耶和华、';
_Num6_3='清酒醇醪、必戒之、清酒醇醪所酿之酰、及葡萄汁、均勿饮、葡萄或鲜或干、均勿食、';
_Num6_4='自为区别时、葡萄树所产、自实及皮、均不可食、';
_Num6_5='既自许愿区别、薙发之刀、勿加于首、迨区别归于耶和华之日既盈、彼必为圣、当留其发、';
_Num6_6='自为区别、归于耶和华时、毋近尸侧、';
_Num6_7='既已留发、显其归于上帝、虽其父母兄弟姊妹死、毋为之蒙不洁、';
_Num6_8='自为区别时、彼归耶和华为圣、';
_Num6_9='倘有人猝死其侧、致首蒙污、必待七日而后为洁、是日薙发、';
_Num6_10='越至八日、携鸤鸠二、或雏鸽二、至会幕门、付于祭司、';
_Num6_11='祭司献之、一为赎罪祭、一为燔祭、赎其近尸之罪、即日俾首成洁、';
_Num6_12='自为区别时、因其蒙污、宜复区别、归于耶和华、携一岁之牡羔一、为补过祭、既往之日、乃为虚度、○';
_Num6_13='为拿细耳人者、所许之日既盈、其例如左、当携之至会幕门前、';
_Num6_14='献礼物于耶和华、一岁之牡羔一、为燔祭、一岁之牝羔一、为赎罪祭、牡绵羊一、为酬恩祭、俱须无疵、';
_Num6_15='暨无酵饼一筐、和油之细面饼、抹油之无酵薄饼、及相随之素祭灌祭、';
_Num6_16='祭司取而奉于耶和华前、为之献赎罪祭、及燔祭、';
_Num6_17='亦献牡绵羊、为酬恩祭、并献无酵饼一筐、与相随之素祭灌祭、';
_Num6_18='拿细耳人于会幕门、必薙其区别之发、投于酬恩祭下之火、';
_Num6_19='既薙之后、祭司取所烹之羊肩、与筐中之无酵饼一、无酵薄饼一、付于拿细耳人之手、';
_Num6_20='祭司必摇于耶和华前、以为摇祭、此物与所摇之腔、所举之腿、同为圣物、归于祭司、厥后拿细耳人方可饮酒、';
_Num6_21='拿细耳人许愿区别、以礼物奉耶和华、其例若是、外此如能别有所加、必循区别之例、依其所许之愿而行、○';
_Num6_22='耶和华谕摩西曰、';
_Num6_23='告亚伦及其子云、尔为以色列族祝嘏、必曰、';
_Num6_24='愿耶和华福祚尔、护持尔、';
_Num6_25='愿耶和华使其容光照尔、施恩于尔、';
_Num6_26='愿耶和华欢颜顾尔、锡尔平康、';
_Num6_27='如是以我名加以色列族、我必锡嘏焉、';
_Num7_1='建幕既毕、摩西膏之、及其诸器、区别为圣、亦膏祭坛、及其诸器、区别为圣、';
_Num7_2='当日以色列族长、即诸支派中见核之人之牧伯、奉献礼物、';
_Num7_3='携至耶和华前、即蒙幭之车六、牛十有二、每二牧伯献一车、每一牧伯献一牛、奉于幕前、';
_Num7_4='耶和华谕摩西曰、';
_Num7_5='尔其收之、以供会幕之用、给予利未人、各循其役事、';
_Num7_6='摩西遂以车与牛、予利未人、';
_Num7_7='两车四牛、予革顺子孙、循其役事、';
_Num7_8='四车八牛、予米拉利子孙、循其役事、祭司亚伦子以他玛统理之、';
_Num7_9='惟哥辖子孙弗予、因其供圣所之役事、以肩负荷也、';
_Num7_10='膏坛时、牧伯献礼物于坛前、以区别之、';
_Num7_11='耶和华谕摩西曰、牧伯各循其日、献礼物以区别其坛、○';
_Num7_12='首日献礼物者、犹大支派、亚米拿达子拿顺、';
_Num7_13='所献者、银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、';
_Num7_14='金瓯一、重十舍客勒、盈以香、';
_Num7_15='牡犊一、牡绵羊一、一岁之牡羔一、为燔祭、';
_Num7_16='牡山羊一、为赎罪祭、';
_Num7_17='牛二、牡绵羊五、牡山羊五、一岁之牡羔五、为酬恩祭、皆亚米拿达子拿顺所献、○';
_Num7_18='二日、以萨迦牧伯、苏押子拿坦业献礼物、';
_Num7_19='银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、';
_Num7_20='金瓯一、重十舍客勒、盈以香、';
_Num7_21='牡犊一、牡绵羊一、一岁之牡羔一、为燔祭、';
_Num7_22='牡山羊一、为赎罪祭、';
_Num7_23='牛二、牡绵羊五、牡山羊五、一岁之牡羔五、为酬恩祭、皆苏押子拿坦业所献、○';
_Num7_24='三日、西布伦牧伯、希伦子以利押献礼物、';
_Num7_25='银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、';
_Num7_26='金瓯一、重十舍客勒、盈以香、';
_Num7_27='牡犊一、牡绵羊一、一岁之牡羔一、为燔祭、';
_Num7_28='牡山羊一、为赎罪祭、';
_Num7_29='牛二、牡绵羊五、牡山羊五、一岁之牡羔五、为酬恩祭、皆希伦子以利押所献、○';
_Num7_30='四日、流便牧伯、示丢珥子以利蓿献礼物、';
_Num7_31='银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、';
_Num7_32='金瓯一、重十舍客勒、盈以香、';
_Num7_33='牡犊一、牡绵羊一、一岁之牡羔一、为燔祭、';
_Num7_34='牡山羊一、为赎罪祭、';
_Num7_35='牛二、牡绵羊五、牡山羊五、一岁之牡羔五、为酬恩祭、皆示丢珥子以利蓿所献、○';
_Num7_36='五日、西缅牧伯、苏利沙代子示路蔑献礼物、';
_Num7_37='银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、';
_Num7_38='金瓯一、重十舍客勒、盈以香、';
_Num7_39='牡犊一、牡绵羊一、一岁之牡羔一、为燔祭、';
_Num7_40='牡山羊一、为赎罪祭、';
_Num7_41='牛二、牡绵羊五、牡山羊五、一岁之牡羔五、为酬恩祭、皆苏利沙代子示路蔑所献、○';
_Num7_42='六日、迦得牧伯、丢珥子以利雅萨献礼物、';
_Num7_43='银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、';
_Num7_44='金瓯一、重十舍客勒、盈以香、';
_Num7_45='牡犊一、牡绵羊一、一岁之牡羔一、为燔祭、';
_Num7_46='牡山羊一、为赎罪祭、';
_Num7_47='牛二、牡绵羊五、牡山羊五、一岁之牡羔五、为酬恩祭、皆丢珥子以利雅萨所献、○';
_Num7_48='七日、以法莲牧伯、亚米忽子以利沙玛献礼物、';
_Num7_49='银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、';
_Num7_50='金瓯一、重十舍客勒、盈以香、';
_Num7_51='牡犊一、牡绵羊一、一岁之牡羔一、为燔祭、';
_Num7_52='牡山羊一、为赎罪祭、';
_Num7_53='牛二、牡绵羊五、牡山羊五、一岁之牡羔五、为酬恩祭、皆亚米忽子以利沙玛所献、○';
_Num7_54='八日、玛拿西牧伯、比大蓿子迦玛列献礼物、';
_Num7_55='银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、';
_Num7_56='金瓯一、重十舍客勒、盈以香、';
_Num7_57='牡犊一、牡绵羊一、一岁之牡羔一、为燔祭、';
_Num7_58='牡山羊一、为赎罪祭、';
_Num7_59='牛二、牡绵羊五、牡山羊五、一岁之牡羔五、为酬恩祭、皆比大蓿子迦玛列所献、○';
_Num7_60='九日、便雅悯牧伯、基多尼子亚比但献礼物、';
_Num7_61='银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、';
_Num7_62='金瓯一、重十舍客勒、盈以香、';
_Num7_63='牡犊一、牡绵羊一、一岁之牡羔一、为燔祭、';
_Num7_64='牡山羊一、为赎罪祭、';
_Num7_65='牛二、牡绵羊五、牡山羊五、一岁之牡羔五、为酬恩祭、皆基多尼子亚比但所献、○';
_Num7_66='十日、但之牧伯、亚米沙代子亚希以谢献礼物、';
_Num7_67='银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、';
_Num7_68='金瓯一、重十舍客勒、盈以香、';
_Num7_69='牡犊一、牡绵羊一、一岁之牡羔一、为燔祭、';
_Num7_70='牡山羊一、为赎罪祭、';
_Num7_71='牛二、牡绵羊五、牡山羊五、一岁之牡羔五、为酬恩祭、皆亚米沙代子亚希以谢所献、○';
_Num7_72='十一日、亚设牧伯、俄兰子帕结献礼物、';
_Num7_73='银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、';
_Num7_74='金瓯一、重十舍客勒、盈以香、';
_Num7_75='牡犊一、牡绵羊一、一岁之牡羔一、为燔祭、';
_Num7_76='牡山羊一、为赎罪祭、';
_Num7_77='牛二、牡绵羊五、牡山羊五、一岁之牡羔五、为酬恩祭、皆俄兰子帕结所献、○';
_Num7_78='十二日、拿弗他利牧伯、以南子亚希拉献礼物、';
_Num7_79='银盘一、重一百三十舍客勒、银盂一、重七十舍客勒、循圣所权衡、俱盈以和油之细面、为素祭、';
_Num7_80='金瓯一、重十舍客勒、盈以香、';
_Num7_81='牡犊一、牡绵羊一、一岁之牡羔一、为燔祭、';
_Num7_82='牡山羊一、为赎罪祭、';
_Num7_83='牛二、牡绵羊五、牡山羊五、一岁之牡羔五、为酬恩祭、皆以南子亚希拉所献、○';
_Num7_84='膏坛时、以色列牧伯所献、银盘十二、银盂十二、金瓯十二、';
_Num7_85='盘各重一百三十舍客勒、盂各重七十舍客勒、诸器皿之银、共计二千四百舍客勒、循圣所权衡、';
_Num7_86='金瓯十二、盈以香、瓯各重十舍客勒、共计一百二十舍客勒、循圣所权衡、';
_Num7_87='牡犊十有二、牡绵羊十有二、一岁之牡羔十有二、以为燔祭、与其素祭、山羊之羔十有二、为赎罪祭、';
_Num7_88='牡牛二十四、牡绵羊六十、牡山羊六十、一岁之牡羔六十、为酬恩祭、皆膏坛后所献、○';
_Num7_89='摩西入会幕、与耶和华言、则闻二基路伯间、法匮施恩座上、有声与之言、即耶和华与之言也、';
_Num8_1='耶和华谕摩西曰、';
_Num8_2='告亚伦云、燃灯之时、宜使七盏明耀于台前、';
_Num8_3='亚伦遵耶和华所谕摩西之命而行、燃灯明耀于台前、';
_Num8_4='灯台以金为之、自座及花、悉用旋法而造、遵耶和华所示摩西之式、○';
_Num8_5='耶和华谕摩西曰、';
_Num8_6='于以色列族中、取利未人洁之、';
_Num8_7='洁礼如左、以赎罪之水洒之、使以薙刀、薙其全体、濯衣洁身、';
_Num8_8='取牡犊为燔祭、和油之细面为素祭、又取牡犊一、为赎罪祭、';
_Num8_9='携利未人至会幕前、集以色列会众、';
_Num8_10='既引利未人于耶和华前、使以色列人按手其首、';
_Num8_11='亚伦奉利未人于耶和华、为以色列族献之、以为摇祭、供耶和华之役事、';
_Num8_12='利未人按手于二犊之首、尔则献之、一为赎罪祭、一为燔祭、奉于耶和华、以赎其罪、';
_Num8_13='使利未人立于亚伦及其子前、奉于耶和华、以为摇祭、';
_Num8_14='如是区别利未人于以色列族、使之归我、';
_Num8_15='厥后利未人必入会幕、供其役事、尔必洁之、奉为摇祭、';
_Num8_16='盖利未人悉归于我、我取其人、代以色列族初胎之男、使为我有、';
_Num8_17='以色列族诸首生者、或人或畜、咸为我有、我戮埃及首生者时、区别之以归我、';
_Num8_18='我取利未人、以代以色列族初胎之男、';
_Num8_19='亦取之、以赐亚伦及其子、于会幕中、为以色列族供其役事、代之赎罪、免以色列族近于圣所、而遭灾祸、';
_Num8_20='摩西亚伦暨以色列会众、如是待利未人、悉遵耶和华命、';
_Num8_21='利未人去罪为洁、洗濯其衣、亚伦奉于耶和华、以为摇祭、代为赎罪、使之成洁、';
_Num8_22='厥后利未人入会幕、于亚伦及其子前、以供役事、耶和华指利未人、所谕摩西者、以色列人悉遵行之、○';
_Num8_23='耶和华谕摩西曰、';
_Num8_24='利未人供役事、有定例焉、自二十五岁以上、可入会幕、以供役事、';
_Num8_25='至于五十、乃罢其役、';
_Num8_26='偕其兄弟同守会幕、毋再役事、其例若此、';
_Num9_1='出埃及二年正月、耶和华于西乃野、谕摩西曰、';
_Num9_2='届期、以色列族当守逾越节、';
_Num9_3='月之十四日薄暮、遵典章律例、而守节期、';
_Num9_4='摩西遂告以色列族守逾越节、';
_Num9_5='正月十四日薄暮、以色列族在西乃野、守逾越节、循耶和华所谕摩西之命、○';
_Num9_6='有人缘尸蒙污、不得于是日守逾越节、至摩西亚伦前、';
_Num9_7='曰、吾侪缘尸蒙污、届期奚禁我与以色列族、同献礼物于耶和华、';
_Num9_8='摩西曰、姑待此、我将听耶和华何以谕尔、○';
_Num9_9='耶和华谕摩西曰、';
_Num9_10='告以色列族云、凡尔曹及后裔、若缘尸蒙污、或行远道、亦当守逾越节、以奉事耶和华、';
_Num9_11='二月十四日薄暮守之、食羔、及无酵饼、与苦菜、';
_Num9_12='勿留其余于明晨、勿折其骨、悉遵逾越节例而守之、';
_Num9_13='如人未蒙不洁、未行远道、而弗守逾越节者、必绝于民中、因届期不献礼物于耶和华、必负其罪、';
_Num9_14='如外人旅于尔中、欲守逾越节、以奉事耶和华、必循典章律例而守之、宾旅宗族、俱为一例、○';
_Num9_15='张法幕之日、有云覆之、自夕达旦、幕上明耀如火、';
_Num9_16='恒久如斯、云覆厥幕、夜间其状若火、';
_Num9_17='云升离幕、以色列族启行、云止之所、以色列族建营、';
_Num9_18='以色列族启行建营、俱循耶和华命、云覆幕时、民则处营、';
_Num9_19='云止于幕、历日既久、则以色列族遵耶和华命、而不启行、';
_Num9_20='云止于幕、为日无几、则处营、或启行、俱循耶和华命、';
_Num9_21='有时云止、自夕达旦、诘朝而升、民则启行、有时云止、历一昼夜而升、民则启行、';
_Num9_22='云止于幕、或两日、或一月、或一年、以色列族则处于营、而不前往、以待云升、然后启行、';
_Num9_23='建营启行、俱循耶和华命、悉遵耶和华所谕摩西之命而行、';
_Num10_1='耶和华谕摩西曰、';
_Num10_2='宜用旋法、制银角二、用集会众、使营启行、';
_Num10_3='吹二角时、会众宜集、就尔于会幕前、';
_Num10_4='吹一角时、以色列军旅之牧伯、必集就尔、';
_Num10_5='吹角以警、则东营启行、';
_Num10_6='二次、则南营启行、启行时、必吹角以警、';
_Num10_7='集会众时、可吹角、勿警人、';
_Num10_8='亚伦子孙为祭司者、必吹其角、著为永例、历世弗替、';
_Num10_9='有敌犯境、尔往攻之、必以角声警人、则耶和华尔之上帝、必垂念尔、拯尔于敌、';
_Num10_10='乐日、节期、月朔、当因献燔祭、酬恩祭、而吹其角、以为纪念于尔上帝前、我乃耶和华、尔之上帝也、○';
_Num10_11='二年二月二十日、云离法幕、';
_Num10_12='以色列族启行、去西乃野、云止于巴兰野、';
_Num10_13='民遵耶和华所谕摩西之命而启行、乃始于此、';
_Num10_14='从犹大营之纛者、按其行伍、启行为前队、亚米拿达子拿顺统领其军、';
_Num10_15='苏押子拿坦业统以萨迦军、';
_Num10_16='希伦子以利押统西布伦军、';
_Num10_17='继而彻幕、革顺米拉利子孙、负之启行、';
_Num10_18='从流便营之纛者、按其行伍启行、示丢珥子以利蓿统领其军、';
_Num10_19='苏利沙代子示路蔑统西缅军、';
_Num10_20='丢珥子以利雅萨统迦得军、';
_Num10_21='哥辖子孙、负圣所什物启行、先行之人、建幕以待其至、';
_Num10_22='从以法莲营之纛者、按其行伍启行、亚米忽子以利沙玛统领其军、';
_Num10_23='比大蓿子迦玛列统玛拿西军、';
_Num10_24='基多尼子亚比但统便雅悯军、';
_Num10_25='从但营之纛者、启行为后队、亚米沙代子亚希以谢统领其军、';
_Num10_26='俄兰子帕结统亚设军、';
_Num10_27='以南子亚希拉统拿弗他利军、';
_Num10_28='以色列族按其行伍启行如是、○';
_Num10_29='摩西谓其外戚、米甸人流珥子何巴曰、我侪今往耶和华所许赐我之地、汝且偕行、我善待尔、盖耶和华论以色列族、出以嘉言、';
_Num10_30='何巴曰、我不偕往、将归故乡、返我宗族、';
_Num10_31='摩西曰、尔勿弃我、我于旷野建营、尔知其事、可为我目、';
_Num10_32='如与我侪偕行、则耶和华如何施恩于我、我亦如是施尔、○';
_Num10_33='以色列族离耶和华之山、历程三日、此三日、耶和华之约匮先行、以择安处之所、';
_Num10_34='民启行时、耶和华之云、昼覆其上、';
_Num10_35='约匮移时、摩西曰、耶和华欤、尚其兴起、愿敌溃散、愿憾尔者遁逃、';
_Num10_36='约匮止时、则曰、耶和华欤、尚其返于以色列亿兆、';
_Num11_1='民发怨言、耶和华闻其恶语而怒、其火燃于民中、毁营边隅、';
_Num11_2='民吁摩西、摩西祷于耶和华、火焰随熄、';
_Num11_3='其地遂称曰他备拉、以耶和华之火燃于民中也、○';
_Num11_4='杂处流氓、贪欲无厌、以色列族亦哭泣曰、谁予我肉食、';
_Num11_5='我忆在埃及时、不费财而食鱼、亦有王瓜、瓠、韭、葱、蒜、';
_Num11_6='今我精神消减、玛那而外、别无所见、';
_Num11_7='夫玛那状如芫荽之实、色如珍珠、';
_Num11_8='民众四出、各相敛取、或磨以磨、或捣以臼、或煮于鼎、或以作饼、味若和油之食、';
_Num11_9='夜间露降于营、玛那随之而下、';
_Num11_10='摩西闻民室家、各在帐幕门前哭泣、致耶和华震怒、摩西不悦、';
_Num11_11='告耶和华曰、何虐待尔仆、不施恩于我、而以治民之任加我、';
_Num11_12='斯民岂我所孕、岂我所育、尔乃谓我、汝其抱之于怀、犹父之怀乳子、携至誓许其祖之地、';
_Num11_13='彼哭于我前云、以肉食我、我何由得肉、以予有众乎、';
_Num11_14='治民之任綦重、我不能独负、';
_Num11_15='如蒙尔恩、与其待我若此、毋宁杀我、免我遭诸困苦、○';
_Num11_16='耶和华谕摩西曰、于以色列之耆老中、简七十人、皆尔夙知其为民之长老有司、携至会幕前、与尔偕立、';
_Num11_17='我将临而语尔、取尔所感之神、赋之于彼、使其同负治民之任、免尔独负、';
_Num11_18='尔语民曰、自洁为圣、以备明日食肉、盖耶和华闻尔哭声云、谁以肉食我、昔在埃及、我侪善矣、故耶和华将赐尔以肉、尔得食之、';
_Num11_19='非止一日、二日、五日、十日、二十日已也、';
_Num11_20='必至一月、致由鼻孔喷而出之、为尔厌恶、盖尔厌弃寓于尔中之耶和华、哭于其前曰、我何为出埃及乎、';
_Num11_21='摩西曰、我偕居之民、步卒六十万、尔言予之肉食、至于一月、';
_Num11_22='岂宰群羊及牛、抑集海中鳞族、以餍之乎、';
_Num11_23='耶和华曰、耶和华之臂岂短耶、今必见我言之应否、○';
_Num11_24='摩西出、以耶和华言告民、集民之长老七十人、立于幕之四周、';
_Num11_25='耶和华乘云降临、与摩西言、以感摩西之神、赋于长老、既已赋之、则感神而言、厥后不复如此、';
_Num11_26='所录者中有二人、一名伊利达、一名米达、仍居于营、未适会幕、神既赋之、则在营中感神而言、';
_Num11_27='有一少者、趋告摩西曰、伊利达米达在营中、感神而言、';
_Num11_28='嫩之子约书亚自幼为摩西从者、曰、我主摩西欤、请禁之、';
_Num11_29='摩西曰、尔缘我故、有所嫉乎、愿耶和华以神赋于民众、使之感神而言、';
_Num11_30='摩西及以色列长老、遂返于营、';
_Num11_31='有风自耶和华而发、使鹑自海而至、散于营之四周、相去约一日之程、距地二肘、';
_Num11_32='民起捕鹑、永朝永夕、至于明日、获之少者、尚得十贺梅尔、布于营之四周、';
_Num11_33='肉在牙间、犹未咀嚼、耶和华怒之、降重灾以击之、';
_Num11_34='其地遂称曰基博罗哈他瓦、因贪欲之人葬于彼也、';
_Num11_35='民自基博罗哈他瓦启行、至哈洗录居焉、';
_Num12_1='昔摩西娶古实女、米利暗亚伦非之、';
_Num12_2='曰、耶和华岂第语摩西、而不语我侪乎、斯言耶和华闻之、';
_Num12_3='摩西秉性温柔、胜于世之亿兆、';
_Num12_4='耶和华猝谕摩西亚伦米利暗曰、尔曹出至会幕、三人乃出、';
_Num12_5='耶和华乘云柱临于幕门、召亚伦米利暗、二人乃前、';
_Num12_6='耶和华曰、其听我言、尔中如有先知、我必藉异象而显见、或梦中谕之、';
_Num12_7='惟于我仆摩西、则不然、彼尽忠于我家、';
_Num12_8='故我与之晤言、明以相告、不以隐语、彼亦睹耶和华之容、尔曹非之、曷不惧乎、';
_Num12_9='耶和华怒之而去、';
_Num12_10='云离会幕、米利暗患癞、色皎如雪、亚伦顾之、见其患癞、';
_Num12_11='乃谓摩西曰、我侪愚昧、干厥咎戾、请吾主勿加罪、';
_Num12_12='勿使彼若已死之人、出母胎体已半朽者、';
_Num12_13='摩西吁耶和华曰、上帝欤、其医之、`';
_Num12_14='耶和华曰、若彼父唾于其面、岂不蒙羞七日乎、必禁之营外、历至七日、然后可导之入、';
_Num12_15='遂禁米利暗营外、至于七日、民不启行、待其复入、';
_Num12_16='厥后离哈洗录、在巴兰野建营、';
_Num13_1='耶和华谕摩西曰、';
_Num13_2='于支派中、各简牧伯一人、以窥迦南地、即我所锡以色列族者、';
_Num13_3='摩西遵耶和华命、自巴兰野遣之、所遣者、悉属以色列族长、';
_Num13_4='其名如左、属流便支派、撒刻子沙母亚、';
_Num13_5='属西缅支派、何利子沙法、';
_Num13_6='属犹大支派、耶孚尼子迦勒、';
_Num13_7='属以萨迦支派、约色子以迦、';
_Num13_8='属以法莲支派、嫩之子何西阿、';
_Num13_9='属便雅悯支派、拉孚子帕提、';
_Num13_10='属西布伦支派、梭底子迦叠、';
_Num13_11='约瑟之裔、属玛拿西支派、稣西子迦底、';
_Num13_12='属但之支派、基玛利子亚米利、';
_Num13_13='属亚设支派、米迦勒子西帖、';
_Num13_14='属拿弗他利支派、缚西子拿比、';
_Num13_15='属迦得支派、玛基子臼利、';
_Num13_16='摩西所遣以窥地者、即斯人也、嫩之子何西阿、摩西易其名为约书亚、';
_Num13_17='摩西遣十二人以窥迦南、曰、自其南境而往、入彼山地、';
_Num13_18='察其土壤、观其居民、强弱众寡、';
_Num13_19='其处之所、或美或恶、其居之邑、或类营垒、或类城垣、';
_Num13_20='其土壤、或瘠或腴、有无林木、宜强乃志、彼地之果、可携而归、其时乃葡萄初稔之际、';
_Num13_21='其人遂往窥地、自寻野至利合、及哈马之道、';
_Num13_22='转而南向、至希伯仑、此邑之建、前于埃及之琐安七年、在彼有亚衲族亚希幔、示筛、挞买、';
_Num13_23='至以实各谷、在彼斫葡萄枝、上具葡萄一穗、';
_Num13_24='故其地名曰以实各谷、';
_Num13_25='四十日后、窥地而返、';
_Num13_26='至巴兰野之加低斯、见摩西亚伦、及以色列会众、告以诸事、以厥土之果示之、';
_Num13_27='谓摩西曰、尔遣我所往之地、我已至焉、果流乳蜜、此其果也、';
_Num13_28='虽然、居民强悍、其邑广大、俱有城垣、我见亚衲族于彼、';
_Num13_29='亚玛力族居南方、赫人、耶布斯人、亚摩利人居山地、迦南人濒海与约但河居焉、';
_Num13_30='迦勒于摩西前、慰安民曰、我侪能克其地、其往取之、';
_Num13_31='偕行者曰、彼强于我、不可往攻、';
_Num13_32='遂毁所窥之地、谓以色列族曰、我所窥之地、吞噬居民、我所见之人、躯干修伟、';
_Num13_33='在彼见伟人亚衲族、我自较之、形犹蟿虫、彼之视我亦若是、';
_Num14_1='会众大声号呼、是夜咸哭、';
_Num14_2='以色列族怨摩西亚伦、佥曰、愿我亡于埃及、或殒于斯野为幸、';
_Num14_3='耶和华何为导我至此、使我仆于刃、妻孥被虏、我归埃及、不犹美乎、';
_Num14_4='遂相议曰、莫若立帅、以归埃及、';
_Num14_5='摩西亚伦俯伏于以色列会众前、';
_Num14_6='窥其地者、间有嫩之子约书亚、耶孚尼子迦勒、自裂其衣、';
_Num14_7='告以色列会众曰、我所经行、窥察之地、厥土甚美、';
_Num14_8='流乳与蜜、如耶和华悦我、必导我至其地、以之锡我、';
_Num14_9='勿叛耶和华、勿畏其地之民、彼无扞卫、必为我食、耶和华与我偕、勿惧之、';
_Num14_10='会众命击以石、耶和华之荣光、显于会幕、在以色列众前、○';
_Num14_11='耶和华谕摩西曰、斯民轻我、将至何时、我于其中行斯异迹、而彼仍弗信我、将至何时、';
_Num14_12='我必降疫疠以击之、绝之于其业、使尔后裔为国、较彼尤大且强、';
_Num14_13='摩西对耶和华曰、如是、埃及人必闻其事、盖尔昔施大能、率斯民出其中、';
_Num14_14='埃及人必以告斯土之民、彼已闻尔耶和华居以色列族中、因尔显见、为众目击、尔云止于其上、昼导以云柱、夜导以火柱、';
_Num14_15='今尔若歼斯民、如戮一人、尝闻尔名之国必曰、';
_Num14_16='耶和华不能导斯民、入所誓许之地、故灭之于野、';
_Num14_17='兹求我主、施厥大力、如昔所言曰、';
_Num14_18='耶和华迟于发怒、富有恩惠、宥愆赦过、惟当罚者、必不义之、以父之罪、加诸子孙、至三四世、';
_Num14_19='今求依尔鸿慈、宥民之罪、如昔宥之、自出埃及、迄于今日、';
_Num14_20='耶和华曰、我从尔言、而行赦宥、';
_Num14_21='虽然、我指我生、及我荣必充于天下而誓、';
_Num14_22='斯民既于埃及暨旷野、见我荣光、及所行之异迹、而犹试我、至于十次、不听我言、';
_Num14_23='必不得见我所誓于厥祖之地、凡轻视我者、皆不得见之、';
_Num14_24='惟我仆迦勒、性质殊异于众、专从乎我、所往之地、必导之入、其裔据以为业、';
_Num14_25='今亚玛力与迦南人、居于斯谷、诘旦尔其旋返、道由红海、而往旷野、○';
_Num14_26='耶和华谕摩西亚伦曰、';
_Num14_27='此恶会众、我忍之将至何时、以色列族怨我之言、我闻之矣、';
_Num14_28='当告之曰、耶和华云、我指己生以誓、必依尔言而行、';
_Num14_29='尔尸必僵于斯野、尔中见核而怨我者、自二十岁以上、';
_Num14_30='俱不得入、我誓赐尔以居之地、惟耶孚尼子迦勒、及嫩之子约书亚入之、';
_Num14_31='尔之幼稚、尔言将被掳者、我必导入、得识尔所蔑视之土、';
_Num14_32='惟尔之尸、必僵于野、';
_Num14_33='尔之子女、缘尔徇欲、必负其罪、流离于野、历四十年、迨尔尸骸消灭、';
_Num14_34='尔窥厥地、历四十日、今将以日易年、尔负其罪、历四十载、使知我离逖焉、';
_Num14_35='我耶和华既言之、必行之于此恶会众、集攻我者、俾其亡于斯野、尽皆消灭、';
_Num14_36='摩西所遣窥地之人、返而毁之、致会众怨摩西、';
_Num14_37='咸遘疫疠、死于耶和华前、';
_Num14_38='惟其中二人、嫩之子约书亚、耶孚尼子迦勒生存、';
_Num14_39='摩西以此告以色列族、民忧甚、';
_Num14_40='夙兴登山巅、曰、我侪有罪、今集于斯、愿往耶和华所许之地、';
_Num14_41='摩西曰、奚违耶和华命、此行不利、';
_Num14_42='耶和华不在尔中、勿往、恐为敌所败、';
_Num14_43='亚玛力及迦南人在尔前、尔必仆于其刃、缘尔违逆、不从耶和华、耶和华必不偕尔、';
_Num14_44='民擅登山巅、惟摩西与耶和华约匮未离营、';
_Num14_45='亚玛力人、及居山之迦南人、下而击之、至于何珥玛、';
_Num15_1='耶和华谕摩西曰、';
_Num15_2='告以色列族云、既至我所赐尔以居之地、';
_Num15_3='欲以牛羊奉于耶和华为火祭、即燔祭、或他祭、以之偿愿、或以为乐献祭、或届节期、以为馨香、奉于耶和华、';
_Num15_4='则献祭者、必取细面伊法十分之一、和油一欣四分之一、为素祭、奉于耶和华、';
_Num15_5='并为各羔、取酒一欣四分之一、为灌祭、与燔祭、或他祭同献、';
_Num15_6='如献牡绵羊、则必取细面伊法十分之二、和油一欣三分之一、为素祭、';
_Num15_7='酒一欣三分之一、为灌祭、以为馨香、奉于耶和华、';
_Num15_8='如以牡犊为燔祭、或他祭、或以之偿愿、或为酬恩祭、以献耶和华、';
_Num15_9='则必取细面伊法十分之三、和油一欣之半、为素祭、与牡犊同献、';
_Num15_10='酒一欣之半、为灌祭、以为馨香之火祭、奉于耶和华、';
_Num15_11='每献牡犊、牡绵羊、绵羊羔、山羊羔、所备者必如是、';
_Num15_12='依所献之数而备之、';
_Num15_13='凡生于本土者、欲献火祭于耶和华、以为馨香、必遵是例、';
_Num15_14='外人之旅于尔中、或历世与尔偕居者、欲以馨香之火祭献于耶和华、亦必如是而行、';
_Num15_15='凡尔会众、及旅于尔中者、典章相同、历世弗替、在耶和华前、尔众若何、宾旅亦若何、';
_Num15_16='尔及寓于尔中之宾旅、俱循一律一例、○';
_Num15_17='耶和华谕摩西曰、';
_Num15_18='告以色列族云、尔至我所导入之土、';
_Num15_19='既食其所产、必以举祭献于耶和华、';
_Num15_20='当取初稔之麦、为屑作饼、以为举祭、与举禾场之谷一例、';
_Num15_21='必取初稔之麦为屑、以为举祭、献于耶和华、历世弗替、○';
_Num15_22='尔或误犯、不从耶和华所谕摩西之命、';
_Num15_23='既自昔迄今、及厥后历世所谕之命、';
_Num15_24='或有所犯、而会众不知、则必献牡犊一、为燔祭、以为馨香、奉于耶和华、与其素祭、灌祭、悉循常例、亦献牡山羊一、为赎罪祭、';
_Num15_25='祭司遂为以色列会众赎罪、俾蒙赦宥、因系误犯、且为其咎、已献火祭、及赎罪祭于耶和华、';
_Num15_26='如是、则以色列会众、及旅于尔中者、俱蒙赦宥、缘其所犯、出于无知、';
_Num15_27='如一人误干罪戾、则必献一岁之牝山羊、为赎罪祭、';
_Num15_28='祭司当在耶和华前、为误犯者赎罪、俾蒙赦宥、';
_Num15_29='凡误干罪戾、无论生于以色列本土、或旅于其中者、俱为一例、';
_Num15_30='如其故犯、乃亵渎耶和华、不论宗族宾旅、必绝于民中、';
_Num15_31='既藐视耶和华之言、干犯其命、则必见绝、厥罪归之、○';
_Num15_32='以色列族居野时、遇人于安息日采薪、';
_Num15_33='携之至摩西亚伦及会众前、';
_Num15_34='囚之于狱、因未定拟何以处之、';
_Num15_35='耶和华谕摩西曰、其人必杀勿赦、会众当于营外击之以石、';
_Num15_36='遂携出营外、以石击毙之、遵耶和华所谕摩西之命、○';
_Num15_37='耶和华谕摩西曰、';
_Num15_38='当令以色列族、衣边之下作?、各?之上、缘以蓝带、历世弗替、';
_Num15_39='尔观其?、可忆耶和华诫、而遵行之、不致随尔心目、徇欲如故、';
_Num15_40='宜忆我诫、而为圣于上帝、';
_Num15_41='我乃尔之上帝耶和华、导尔出埃及、为尔之上帝、我乃耶和华、尔之上帝也、';
_Num16_1='利未之裔、哥辖孙、以斯哈子可拉、流便之裔、以利押子大坍、亚比兰、比勒子安、';
_Num16_2='与以色列会众之牧伯、即有名誉之议士、二百五十人、集攻摩西亚伦、';
_Num16_3='曰、尔逾分矣、会众尽皆为圣、耶和华亦在其中、尔奚自大、欲超轶于耶和华之会众乎、';
_Num16_4='摩西闻而俯伏、';
_Num16_5='语可拉及其党曰、诘朝、耶和华必明示尔曹、谁属之、谁为圣、俾进其前、彼所简者、得以近之、';
_Num16_6='尔可拉及尔党、当如是行、';
_Num16_7='明日执鼎盛火、置香于耶和华前、耶和华所简者、即以为圣、汝利未裔逾分矣、';
_Num16_8='又语可拉曰、汝利未裔、宜听我言、';
_Num16_9='以色列之上帝、区别尔曹于会众、使近其前、服役于耶和华幕、立会众前、以为供役、其事岂微细哉、';
_Num16_10='既使尔及兄弟利未裔、近于其前、尔犹觊觎祭司之职乎、';
_Num16_11='尔及尔党之集、乃攻耶和华、亚伦何人、致尔怨之、';
_Num16_12='摩西使人召以利押子大坍、亚比兰、对曰、不往、';
_Num16_13='尔携我侪出流乳与蜜之地、欲杀于野、其事岂微细哉、尚欲自立、为我君乎、';
_Num16_14='尔未导我至流乳与蜜之地、未尝赐我田畴、及葡萄园、岂欲抉斯众之目乎、我不往、';
_Num16_15='摩西怒甚、谓耶和华曰、勿眷顾其所献、我未取其一驴、害其一人、';
_Num16_16='乃谓可拉曰、明日尔与尔党、偕亚伦诣耶和华前、';
_Num16_17='人各执鼎、置香于中、共二百五十鼎、尔及亚伦、亦各执鼎、诣耶和华前、';
_Num16_18='遂各执鼎、燃火置香、与摩西亚伦立于会幕门、';
_Num16_19='可拉集会众、至幕门攻之、耶和华之荣光显见、会众目击、○';
_Num16_20='耶和华谕摩西亚伦曰、';
_Num16_21='尔其离此会众、俟我灭之于俄顷、';
_Num16_22='二人俯伏曰、上帝、世人诸神之上帝欤、曷因一人干罪、而怒及会众乎、';
_Num16_23='耶和华谕摩西曰、';
_Num16_24='尔命会众、离可拉大坍亚比兰幕之四周、';
_Num16_25='摩西乃起、往大坍亚比兰所、以色列长老随其后、';
_Num16_26='摩西谓会众曰、离此恶党之幕、勿扪其物、恐与其罪、与之偕亡、';
_Num16_27='众遂离可拉大坍亚比兰幕之四周、大坍亚比兰出、立于幕门、妻孥偕之、';
_Num16_28='摩西曰、耶和华遣我行此、非由我意、尔可知焉、';
_Num16_29='倘彼如常而终、所遇与众无异、则知耶和华未尝遣我、';
_Num16_30='倘耶和华创行新事、使地张口、吞噬其众、及凡所有、生堕阴府、则知其人藐视耶和华矣、';
_Num16_31='言竟、其下土壤坼裂、';
_Num16_32='地张厥口、吞噬可拉徒党、与其眷属什物、';
_Num16_33='彼暨所有、悉生堕于阴府、地复合之、致彼绝于会中、';
_Num16_34='以色列族在于四周、闻其号呼而遁、曰、恐我侪亦为地所吞、';
_Num16_35='火自耶和华出、毁其焚香者二百五十人、○';
_Num16_36='耶和华谕摩西曰、';
_Num16_37='告祭司亚伦子以利亚撒云、取鼎于火中、倾其爇炭于他处、盖鼎为圣、';
_Num16_38='人虽犯罪、自殒厥命、然其鼎尝奉于耶和华、故为圣、当取而捣之成片、以包祭坛、为以色列族之鉴戒、';
_Num16_39='祭司以利亚撒遂取奉火见毁者之铜鼎、捣之以包祭坛、';
_Num16_40='为以色列族之记志、以示外人非亚伦之裔者、不得近而焚香于耶和华前、恐遭厥害、若可拉及其党然、遵耶和华所谕摩西之命、○';
_Num16_41='诘旦、以色列会众怨摩西亚伦曰、耶和华之民、为尔所戮、';
_Num16_42='会众集攻摩西亚伦时、瞻望会幕、为云所覆、耶和华之荣光显见、';
_Num16_43='摩西亚伦至会幕前、';
_Num16_44='耶和华谕摩西曰、';
_Num16_45='离此会众、我将灭之于俄顷、二人俯伏、';
_Num16_46='摩西告亚伦曰、耶和华震怒、疫疠已起、尔当执鼎、取坛上之火、置香、急诣会众、代为赎罪、';
_Num16_47='亚伦循摩西言取鼎、趋诣会中、疫疠已起、';
_Num16_48='乃立于生者死者间、焚香为民赎罪、疫疠始弭、';
_Num16_49='缘可拉事而殒者外、遘疫而死者、计一万四千七百人、';
_Num16_50='疫疠既止、亚伦反见摩西于会幕门、';
_Num17_1='耶和华谕摩西曰、';
_Num17_2='尔谕以色列人、由之取杖、按宗族之牧伯、取杖十二、宗族各一、书名其上、';
_Num17_3='亚伦名书于利未族之杖、牧伯各有其杖、';
_Num17_4='以杖置于会幕法匮前、我所莅临之处、';
_Num17_5='我所简者、其杖必萌芽、使以色列族怨尔之言息焉、';
_Num17_6='摩西以此言告以色列人、诸牧伯各付其杖、循其宗族、计十有二、亚伦之杖在其中、';
_Num17_7='摩西置诸法幕、在耶和华前、';
_Num17_8='翌日、摩西入法幕、见亚伦之杖、属利未族者、萌芽舒蕊、结杏已稔、';
_Num17_9='摩西取杖于耶和华前、携至以色列众、彼既观之、各取其杖、';
_Num17_10='耶和华谕摩西曰、反亚伦杖于法匮前、存之为志、使此叛逆之辈、息怨于我、免其陨没、';
_Num17_11='摩西遵耶和华命而行、○';
_Num17_12='以色列族谓摩西曰、我将死矣、我其亡乎、我悉亡矣、';
_Num17_13='凡近耶和华之幕者死、我将皆亡乎、';
_Num18_1='耶和华谕亚伦曰、人若干犯圣所、尔及子孙宗族、必负其罪、尔及子孙、为祭司而溺职、亦必负其罪、';
_Num18_2='可携尔兄弟、即属汝祖利未支派者、偕汝而供役事、惟尔及子孙、宜在法幕前、';
_Num18_3='彼为尔服役、且守会幕、惟不可近圣所之器皿及坛、免其与尔俱致死亡、';
_Num18_4='彼偕尔而守会幕、供其役事、外人勿近乎尔、';
_Num18_5='圣所及坛、尔当恪守、俾以色列族免遭震怒、';
_Num18_6='我于以色列族中、已取尔兄弟利未人归耶和华、今赐于汝、以供会幕役事、';
_Num18_8='耶和华谕亚伦曰、所献之举祭、即以色列族区别为圣之物、我付尔守之、缘尔受膏、是物归尔、爰及子孙、著为永例、';
_Num18_9='凡奉我之素祭、赎罪祭、补过祭、其中不焚以火者、皆为至圣、必归于尔、爰及子孙、';
_Num18_10='既为至圣之物、于尔为圣、诸丁男可食之、';
_Num18_11='以色列族所献举祭摇祭之礼物、咸为尔有、我赐于汝、爰及子女、家中凡为洁者、可得而食、著为永例、';
_Num18_12='油与葡萄酒、及谷之嘉者、所献于耶和华初稔之物、我以锡尔、';
_Num18_13='其地初稔之物、所献于耶和华者、俱归诸尔、家中凡为洁者、可得而食、';
_Num18_14='以色列族区别之物、皆必归尔、';
_Num18_15='凡初胎男子、首生牡畜、奉于耶和华者、皆必归尔、惟首生之男必赎、首生不洁之畜亦必赎、';
_Num18_16='其中所当赎者、诞已弥月赎之、其价依尔所估、五舍客勒、循圣所权衡、一舍客勒、即二十季拉、';
_Num18_17='首生之牛、绵羊、山羊、俱为圣物、毋赎之、以其血洒于坛、焚其脂、以为馨香之火祭、奉于耶和华、';
_Num18_18='厥肉归尔、与摇腔右腿同、';
_Num18_19='凡以色列族所献圣物之中、奉于耶和华之举祭、我锡于尔、及尔子女、著为永例、此于耶和华前、为尔及裔所立之盐约、';
_Num18_20='耶和华谕亚伦曰、尔于以色列人境内、不得有产有业、在以色列族中、我为尔之业、尔之产、○';
_Num18_21='我于以色列族之土产、什取其一、以锡利未人、为其供役会幕之值、';
_Num18_22='自是以后、以色列族不可近会幕、免其负罪而死、';
_Num18_23='利未人供役于会幕、如有干犯、必负其罪、著为永例、厥世弗替、于以色列族中、不得业产、';
_Num18_24='以色列人什输其一、献于耶和华为举祭者、我赐于利未人为业、故曰、彼不得业于以色列人中也、○';
_Num18_25='耶和华谕摩西曰、';
_Num18_26='告利未人云、尔得以色列族所输之什一、我所锡尔为业者、必于其中、复取什一、以为举祭、献于耶和华、';
_Num18_27='尔之举祭、视为尔曹禾场之谷、酒醡之汁、';
_Num18_28='尔自以色列族所得之什一、当复取其什一、献于耶和华、使献耶和华之举祭、归祭司亚伦、';
_Num18_29='所得礼物、必取其嘉者、区别为圣、献于耶和华为举祭、';
_Num18_30='宜命利未人曰、既举而献其嘉者、必视为禾场酒醡之所出、';
_Num18_31='尔与眷属、随在可食、盖尔供役于会幕、得此为值、';
_Num18_32='既举而献其嘉者、则不负罪、勿渎以色列之圣物、免致死亡、';
_Num19_1='耶和华谕摩西亚伦曰、';
_Num19_2='耶和华所命之法典、今示于尔、宜令以色列族、牵牝犊一、其色维骍、纯全无疵、未尝负轭者诣尔、';
_Num19_3='付于祭司以利亚撒、牵出营外、宰于其前、';
_Num19_4='祭司以利亚撒以指取血、洒于会幕前凡七、';
_Num19_5='焚犊于祭司前、皮肉血矢、悉焚之、';
_Num19_6='祭司取香柏、牛膝草、绛色线、投诸焚犊之火、';
_Num19_7='祭司当浣衣濯身、而后入营、其蒙不洁、迨夕乃免、';
_Num19_8='焚犊者当浣衣濯身、其蒙不洁、迨夕乃免、';
_Num19_9='洁者必取犊灰、置于营外洁地、和为去污之水、为以色列族存之、此亦赎罪之祭也、';
_Num19_10='取犊灰者、当浣厥衣、其蒙不洁、迨夕乃免、此乃以色列族、及旅于其中者之永例也、';
_Num19_11='凡扪人尸、必蒙不洁、历至七日、';
_Num19_12='迨及三日、必以斯水自涤、历至七日则洁、若三日不自涤、则七日不为洁、';
_Num19_13='凡扪死者之尸、而不自涤、玷耶和华之幕、必绝于以色列中、去污之水未洒其身、必为不洁、其污仍存、';
_Num19_14='人死于幕、有定例焉、凡入此幕、或在幕中者、必蒙不洁、历至七日、';
_Num19_15='凡开启之器、未覆以盖者、亦蒙不洁、';
_Num19_16='在野见杀于刃者、或自毙之尸、或人骨、或荒冢、扪之者必蒙不洁、历至七日、';
_Num19_17='当为不洁者、取所焚赎罪祭之灰、置于器中、加以活水、';
_Num19_18='必洁者一人、浸牛膝草于水中、洒幕与其诸器、及在幕中之众、与扪见杀者自毙者之尸、扪骨扪冢者、';
_Num19_19='三日及七日、洁者必洒不洁者、至七日、使之成洁、其人浣衣濯身、迨夕乃洁、';
_Num19_20='人蒙不洁、而不自涤、玷耶和华圣所、必绝于民中、去污之水未洒其身、必为不洁、';
_Num19_21='凡洒去污之水、当浣厥衣、凡扪去污之水、必蒙不洁、迨夕乃免、著为永例、';
_Num19_22='蒙不洁者所扪之物、皆为不洁、扪其物者、亦蒙不洁、迨夕乃免、';
_Num20_1='正月以色列会众至寻野、居于加低斯、米利暗死、葬于彼、';
_Num20_2='会众无水、集攻摩西亚伦、';
_Num20_3='与摩西争曰、昔我兄弟死于耶和华前、我侪甚愿与之偕亡、';
_Num20_4='曷导耶和华之会众、至斯旷野、使我与牲畜悉死于此、';
_Num20_5='奚令我出埃及、至此恶地、无田可种、不产无花果、与葡萄石榴、亦无水可饮、';
_Num20_6='摩西亚伦离会众、至会幕门俯伏、耶和华之荣光显见、';
_Num20_7='耶和华谕摩西曰、';
_Num20_8='尔其执杖、与汝兄亚伦集会众、于其前命磐出水、必使水出于磐、遍饮会众、及厥牲畜、';
_Num20_9='摩西遵命、取杖于耶和华前、';
_Num20_10='与亚伦集会众于磐前、摩西曰、尔叛逆之辈听之、我为尔取水于磐乎、';
_Num20_11='摩西举杖击磐者二、水即汨汨其来、会众群畜共饮焉、';
_Num20_12='耶和华谕摩西亚伦曰、汝不我信、不尊我为圣于以色列族前、不得导斯众入我所赐之地、';
_Num20_13='以色列族与耶和华争、致耶和华显为圣于其中、故斯水称曰米利巴、米利巴译即争○';
_Num20_14='摩西自加低斯遣使诣以东王曰、尔之兄弟以色列人云、我侪遭遇多艰、尔所知也、';
_Num20_15='我祖往埃及、居彼日久、埃及人虐待我祖、爰及我侪、';
_Num20_16='我呼吁耶和华、蒙其垂听、遣使导我出埃及、今在加低斯、尔国之疆隅也、';
_Num20_17='请容我过尔地、我不越田亩、不入葡萄园、不饮井水、行由大道、不偏于左、不偏于右、以过尔境、';
_Num20_18='以东人对曰、勿过我境、免我执刃、出而攻尔、';
_Num20_19='以色列族曰、我行由大道、如我与牲畜饮尔之水、必偿厥值、不图其他、第欲徒行、以过尔境、';
_Num20_20='曰、尔毋过焉、以东王率其群众、大力以御之、';
_Num20_21='如是以东不许以色列族过其境、以色列族遂转离之、○';
_Num20_22='以色列会众自加低斯启行、至何珥山、';
_Num20_23='山在以东之边隅、耶和华谕摩西亚伦曰、';
_Num20_24='昔在米利巴水、尔曹逆我命、故亚伦必归其祖、不得入我所赐以色列人之地、';
_Num20_25='当携亚伦及其子以利亚撒、陟何珥山、';
_Num20_26='解亚伦之衣、以衣其子、亚伦必没、';
_Num20_27='摩西遵耶和华命而行、三人陟山、会众目击、';
_Num20_28='摩西解亚伦之衣、以衣其子、亚伦死于山巅、摩西以利亚撒乃下、';
_Num20_29='以色列会众见亚伦死、为之哀哭三旬、';
_Num21_1='居南方之迦南人亚拉得王、闻以色列族由亚他林道而进、则与之战、虏其数人、';
_Num21_2='以色列族指耶和华许愿曰、若以此民付于我手、我必尽灭其邑、';
_Num21_3='耶和华应以色列族所求、以迦南人付之、遂尽灭厥众、及其邑、故其地称曰何珥玛、○';
_Num21_4='以色列族自何珥山启行、由红海道、绕以东地、因路艰难、民心恇怯、';
_Num21_5='怨上帝及摩西曰、奚导我出埃及、使死于野、无粮无水、所食淡薄、我心厌之、';
_Num21_6='耶和华遣火蛇、入民中啮之、以色列族多死亡者、';
_Num21_7='民就摩西曰、我怨耶和华及尔、干厥罪戾、请祈耶和华、为我驱蛇、摩西为之祈、';
_Num21_8='耶和华谕摩西曰、尔造火蛇之象、悬之于竿、被啮者望之而得生、';
_Num21_9='摩西遂造铜蛇、悬之于竿、为蛇所啮者、观之而得生、○';
_Num21_10='以色列族启行、建营于阿伯、';
_Num21_11='自阿伯启行、建营于以耶亚巴琳、在摩押野之东、';
_Num21_12='由此而往、建营于撒烈谷、';
_Num21_13='再往、建营于亚嫩溪东、其溪在野、源出亚摩利境、原为摩押及亚摩利之界、';
_Num21_14='耶和华战纪曰、苏法之哇哈伯及亚嫩谷、';
_Num21_15='诸谷之地势、斜趋亚珥乡、附近摩押界、';
_Num21_16='由此而往、至于比珥、在彼有井、昔耶和华谕摩西曰、汝集人民、我饮以水、';
_Num21_17='时、以色列族讴歌曰、井泉涌兮、尔曹咏之、';
_Num21_18='惟此井兮、牧伯凿之、民之长者、以梃以杖掘之、';
_Num21_19='厥后离野、往玛他拿、自玛他拿往拿哈列、自拿哈列往巴末、';
_Num21_20='自巴末往摩押郊之谷、至毗斯迦山巅、与野相望之处、○';
_Num21_21='以色列族遣使诣亚摩利王西宏曰、';
_Num21_22='请容我过尔地、我不偏入田亩、及葡萄园、不饮井水、行由大道、以过尔境、';
_Num21_23='西宏不许、乃集厥民、往于旷野、至雅杂、与以色列族战、';
_Num21_24='以色列族以刃击之、据有其地、自亚嫩迄于雅博溪、至亚扪而止、盖亚扪族之边境险固、';
_Num21_25='亚摩利人之邑希实本、及其乡里、以色列族悉取之、居处其中、';
_Num21_26='昔亚摩利王西宏、与摩押先王战、遍取斯地、至亚嫩溪、希实本乃其都也、';
_Num21_27='诗人咏之曰、希实本、尔其诣之、西宏邑、愿建筑之、';
_Num21_28='火自希实本而出、焰自西宏邑而发、毁摩押之亚珥、及亚嫩崇邱之牧伯、';
_Num21_29='摩押其有祸兮、基抹之民其将亡兮、厥子遁逃、厥女见攘、为亚摩利王西宏所获、';
_Num21_30='我已射之、希实本危亡、爰及底本、我已灭之、至于挪法、迄米底巴、○';
_Num21_31='于是以色列族、居亚摩利人之地、';
_Num21_32='摩西遣人窥察雅谢、遂取其乡里、驱遂亚摩利人、';
_Num21_33='以色列族旋返、往巴珊道、巴珊王噩率众出而攻之、在以得来与之战、';
_Num21_34='耶和华谕摩西曰、毋畏之、我以斯王、及其人民土地、咸付尔手、汝待遇之、如都希实本之亚摩利王西宏然、';
_Num21_35='遂击王、及其子其民、靡有孑遗、据有其地、';
_Num22_1='以色列族启行、建营于摩押平原、约但之东、近耶利哥、○';
_Num22_2='以色列族于亚摩利人所行之事、西拨子巴勒目击、';
_Num22_3='摩押人又缘斯民众多、恐惧忧戚、';
_Num22_4='告米甸长老曰、此众将吞我四方、如牛啮田野之草、时、西拨子巴勒为摩押王、';
_Num22_5='遣使往比珥子巴兰本族之地、即河滨之毗夺、召之曰、有民出自埃及、周遍于地、实逼处此、';
_Num22_6='斯民强甚、我非其敌、请汝至此、为我诅之、庶我击之获胜、驱之出境、盖我素知尔所祝者、则必受祝、尔所诅者、则必受诅、';
_Num22_7='摩押及米甸长老、手执卜筮之值、往见巴兰、以巴勒言告之、';
_Num22_8='巴兰曰、今夕宿此、待聆耶和华之谕、以复于尔、摩押使臣、遂与巴兰同处、';
_Num22_9='上帝临格、问巴兰曰、偕尔者为谁、';
_Num22_10='对曰、摩押王西拨子巴勒、遣人就我曰、';
_Num22_11='有民出自埃及、周遍于地、愿尔式临、为我诅之、庶可战而驱之、';
_Num22_12='上帝曰、尔勿偕往、亦勿诅民、盖斯民受祝矣、';
_Num22_13='巴兰夙兴、告巴勒使臣曰、汝返故土、盖耶和华不许我偕往、';
_Num22_14='摩押使臣乃归、告巴勒曰、巴兰不与我偕来、';
_Num22_15='巴勒又遣使臣、较之于前、位尊且众、';
_Num22_16='既至、谓巴兰曰、西拨子巴勒有言、尔勿有所扞格、而不我临、';
_Num22_17='我将使尔尊显、凡尔所言、我必依行、请尔莅临、以诅斯民、';
_Num22_18='巴兰告其臣曰、即使巴勒以盈室之金银馈我、无论事之巨细、不可逾越我上帝耶和华之命、';
_Num22_19='今夕尔姑宿此、俟耶和华更有所谕、';
_Num22_20='是夜上帝临格、谕巴兰曰、如其人来招、姑与偕往、然我所谕、汝必遵循、';
_Num22_21='巴兰夙兴备驴、与摩押使臣偕往、';
_Num22_22='上帝因其往而怒、耶和华之使者立于途以御之、巴兰乘驴、二役相随、';
_Num22_23='驴见使者拔刃立于途、遂离其道、入于田间、巴兰策驴、使归于道、';
_Num22_24='耶和华之使者立于狭路、在二葡萄园间、左右有垣、';
_Num22_25='驴见之、冲突垣侧、挤伤巴兰之足于垣、又策之、';
_Num22_26='耶和华之使者前往、立于途之隘处、左右无地转移、';
_Num22_27='驴见使者、则伏地、巴兰怒、以杖策之、';
_Num22_28='耶和华使驴启口、谓巴兰曰、我于尔何为、致尔策我者三、';
_Num22_29='巴兰曰、汝戏我、愿有刃在我手、我必杀汝、';
_Num22_30='驴曰、我非尔驴、尔毕生所乘者乎、我素有是行否、曰、无之、';
_Num22_31='耶和华明巴兰目、乃见使者拔刃立于途、遂俯首伏地、';
_Num22_32='使者曰、三策尔驴何也、尔所行者逆我、故我出以御尔、';
_Num22_33='驴见我而避者三、不然、我已杀尔、使驴得生、';
_Num22_34='巴兰曰、获罪矣、不识尔立途中以御我、尔若不悦我往、我将返、';
_Num22_35='曰、姑与其人偕往、惟我所谕、尔必言之、于是巴兰与巴勒使臣偕往、';
_Num22_36='巴勒闻其至、则往国之边界、亚嫩溪滨、摩押都以迎之、';
_Num22_37='巴勒谓巴兰曰、我非特遣使召尔乎、尔曷不至、我岂不能举尔致尊显乎、';
_Num22_38='巴兰曰、我今已至、我岂能自擅而言、上帝授我之言、我必言之、';
_Num22_39='巴兰与巴勒偕行、至基列胡琐、';
_Num22_40='巴勒宰牛羊、馈于巴兰、及与偕之使臣、';
_Num22_41='诘旦、巴勒引巴兰至巴力崇邱、观以色列营之边隅、';
_Num23_1='巴兰谓巴勒曰、尔于此筑坛七、备牡牛七、牡绵羊七、';
_Num23_2='巴勒遵言而行、二人在各坛、献牛一羊一、';
_Num23_3='巴兰谓巴勒曰、汝立于燔祭侧、我且前往、庶几耶和华临我、其所示者、我必告尔、遂陟童山、';
_Num23_4='上帝临巴兰、巴兰曰、我备七坛、各献牛一羊一、';
_Num23_5='耶和华以言授巴兰曰、返见巴勒、以此言告之、';
_Num23_6='巴兰返、见巴勒与摩押使臣、立于燔祭侧、';
_Num23_7='乃作歌曰、巴勒招我于亚兰、摩押王导我于东岳、曰来、为我诅雅各、詈以色列、';
_Num23_8='上帝未诅者、我焉能诅之、耶和华未詈者、我焉能詈之、';
_Num23_9='我自山岩而视之、我自陵巅而望之、斯族乃独居、不列于万国、';
_Num23_10='雅各之尘、孰能核之、以色列族四分之一、孰能计之、善人之死、我愿如之、义者之终、我愿似之、';
_Num23_11='巴勒谓巴兰曰、尔于我何为、我召尔诅敌、尔竟祝之、';
_Num23_12='对曰、耶和华授我之言、我不慎述之乎、';
_Num23_13='巴勒曰、请偕我之他、而瞻望之、勿观其全营、只窥其一隅、为我诅之、';
_Num23_14='乃导至琐腓野毗斯迦山巅、爰筑七坛、各献牛一羊一、';
_Num23_15='谓巴兰曰、汝立于燔祭侧、我往于彼、以觐耶和华、';
_Num23_16='耶和华临巴兰、以言授之曰、返见巴勒、以此言告之、';
_Num23_17='至则见巴勒与摩押使臣、立于燔祭侧、巴勒问曰、耶和华语尔何词、';
_Num23_18='巴兰作歌曰、巴勒其起以听、西拨子听我言、';
_Num23_19='上帝非人、致诳于言、亦非人子、致回厥意、既有言、讵不行之、既出辞、讵不践之、';
_Num23_20='我受命以祝嘏、上帝祝之、我难反之、';
_Num23_21='上帝未见雅各家有愆尤、以色列有乖谬、彼之上帝耶和华与之偕、其中有欢然呼王之声焉、';
_Num23_22='上帝导之出埃及、有力可拟于兕、';
_Num23_23='无术数以害雅各家、无卜筮以攻以色列、于斯时也、人论雅各以色列云、上帝待之、何其奇欤、';
_Num23_24='斯民之兴也如牝狮、其动也如牡狮、未食被攫之物、不饮见杀之血、则不偃卧、○';
_Num23_25='巴勒谓巴兰曰、尔勿诅之、亦勿祝之、';
_Num23_26='巴兰对曰、我岂不语汝、耶和华所谕、我必遵循、';
_Num23_27='巴勒曰、尔来、我将引尔之他、庶几上帝使尔于彼、为我诅之、';
_Num23_28='遂引至毗珥山巅、与野相望之处、';
_Num23_29='巴兰曰、于此筑坛七、备牛七羊七、';
_Num23_30='巴勒从其言、坛上各献牛一羊一、';
_Num24_1='巴兰见耶和华欲锡嘏于以色列、不复用术、如昔所为、乃瞻于野、';
_Num24_2='举目观以色列族、循其支派、爰居爰处、则感于上帝之神、';
_Num24_3='作歌曰、比珥子巴兰云、明目者有词、';
_Num24_4='闻上帝之言、睹全能者之异象、身卧而目明者云、';
_Num24_5='美哉、雅各之幕、以色列之居欤、';
_Num24_6='如陵谷之延袤、如园囿之临河、如耶和华所植之沉香、如溪旁之香柏、';
_Num24_7='厥水溢于其器、厥种播于河滨、其王尊于亚甲、其国得而振兴、';
_Num24_8='上帝导之出埃及、有力可拟于兕、必吞敌国、而碎其骨、穿之以矢、';
_Num24_9='蹲如牡狮、卧如牝狮、孰敢撄之、祝尔者必见祝、诅尔者必见诅、';
_Num24_10='巴勒怒巴兰、拊掌而言曰、我召尔诅敌、尔乃祝之者三、';
_Num24_11='尔须速返故土、我意使尔尊显、而耶和华禁之、';
_Num24_12='巴兰谓巴勒曰、我岂不告尔使臣、';
_Num24_13='即使巴勒以盈室之金银馈我、亦不可逾越耶和华之命、擅行善恶、惟耶和华所谕、我则言之、';
_Num24_14='今我将归、尔其来前、此民至于季世、所以待尔民者、我将告汝、';
_Num24_15='乃作歌曰、比珥子巴兰云、明目者有词、';
_Num24_16='闻上帝之言、知至上者之智慧、睹全能者之异象、身卧而目明者曰、';
_Num24_17='我见之不于今日、我观之非在近时、有一星焉、自雅各家而出、有一杖焉、自以色列而兴、击破摩押之隅、歼灭鼓噪之士、';
_Num24_18='以东必为所获、其敌西珥必为其业、以色列族毅然而行、';
_Num24_19='操权者将出自雅各、歼灭斯邑之遗民、';
_Num24_20='又望亚玛力作歌曰、亚玛力为列国之初兴、终亦必亡、';
_Num24_21='又望基尼族作歌曰、尔居巩固、尔巢在于岩穴、';
_Num24_22='虽然、基尼必将衰微、终为亚述所虏、';
_Num24_23='乃赓载歌曰、噫嘻乎、上帝行是、孰能得生、';
_Num24_24='有舟至自基提、虐遇亚述、苛待希伯、彼亦沦亡、';
_Num24_25='巴兰乃返故土、巴勒亦归、';
_Num25_1='以色列族居什亭、淫于摩押女、';
_Num25_2='盖其女请民至、同祭其神、民遂食其祭品、共拜其神、';
_Num25_3='以色列族附于巴力毗珥、耶和华怒之、';
_Num25_4='谕摩西曰、取彼民长、向日悬于耶和华前、使耶和华释怒于以色列族、';
_Num25_5='摩西告以色列士师曰、凡附于巴力毗珥者、尔曹各诛其人、';
_Num25_6='摩西与以色列会众、号哭于会幕门、时、有以色列人携米甸女、适其同侪、为众目击、';
_Num25_7='祭司亚伦孙、以利亚撒子非尼哈见之、遂离会众、取戟于手、';
_Num25_8='袭彼以色列人之后、入其穹庐、以戟刺其人、及女之腹、疫疠遂止于以色列族中、';
_Num25_9='遘疫而死者、计二万四千人、○';
_Num25_10='耶和华谕摩西曰、';
_Num25_11='祭司亚伦孙、以利亚撒子非尼哈、以我嫉邪为心、致我释怒于以色列人、当嫉邪时、不行歼灭、';
_Num25_12='尔其告之、我将赐以平康之约、';
_Num25_13='使彼及裔恒为祭司、盖为其上帝嫉邪、为以色列民赎罪、';
_Num25_14='与米甸女同戮之以色列人、乃西缅族长、撒路子心利、';
_Num25_15='被诛之女、乃米甸族长苏珥之女哥斯比、○';
_Num25_16='耶和华谕摩西曰、';
_Num25_17='尔必扰害米甸人而击之、';
_Num25_18='盖米甸人扰害尔曹、于奉毗珥、及其姊妹、米甸牧伯女哥斯比之事、诡计诱尔、是女于遘疫时、因奉毗珥之事、亦见杀焉、';
_Num26_1='疫疠之后、耶和华谕摩西、及祭司亚伦子以利亚撒曰、';
_Num26_2='当核以色列会众、循其室家、自二十岁以上、能临陈者核之、';
_Num26_3='遂在摩押平原、约但河滨、近耶利哥、摩西及祭司以利亚撒告众云、';
_Num26_4='当核民数、自二十岁以上者、循耶和华所谕出自埃及之摩西、与以色列众之命、○';
_Num26_5='以色列长子流便、流便之子哈诺、为哈诺族祖、法路、为法路族祖、';
_Num26_6='希斯仑、为希斯仑族祖、迦米、为迦米族祖、';
_Num26_7='此流便之室家、见核者、计四万三千七百三十人、';
_Num26_8='法路子以利押、';
_Num26_9='以利押子尼母利、大坍、亚比兰、大坍亚比兰乃在会中被简者、与可拉党同攻摩西亚伦、以逆耶和华、';
_Num26_10='地张厥口而吞之、与可拉党偕亡、当时二百五十人为火所毁、垂为鉴戒、';
_Num26_11='惟可拉子孙未亡焉、○';
_Num26_12='西缅之子、循其室家、尼母利、为尼母利族祖、雅悯、为雅悯族祖、雅斤、为雅斤族祖、';
_Num26_13='谢拉、为谢拉族祖、扫罗、为扫罗族祖、';
_Num26_14='此西缅之室家、见核者、计二万二千二百人、○';
_Num26_15='迦得之子、循其室家、洗分、为洗分族祖、哈基、为哈基族祖、书尼、为书尼族祖、';
_Num26_16='阿斯尼、为阿斯尼族祖、以利、为以利族祖、';
_Num26_17='亚律、为亚律族祖、亚利利、为亚利利族祖、';
_Num26_18='此迦得之室家、见核者、计四万有五百人、○';
_Num26_19='犹大子珥、俄南、俱死于迦南、';
_Num26_20='犹大之子、循其室家、示拉、为示拉族祖、法勒斯、为法勒斯族祖、谢拉、为谢拉族祖、';
_Num26_21='法勒斯之子希斯仑、为希斯仑族祖、哈母勒、为哈母勒族祖、';
_Num26_22='此犹大之室家、见核者、计七万六千五百人、○';
_Num26_23='以萨迦之子、循其室家、陀拉、为陀拉族祖、普瓦、为普瓦族祖、';
_Num26_24='雅述、为雅述族祖、伸仑、为伸仑族祖、';
_Num26_25='此以萨迦之室家、见核者、计六万四千三百人、○';
_Num26_26='西布伦之子、循其室家、西列、为西列族祖、以伦、为以伦族祖、雅利、为雅利族祖、';
_Num26_27='此西布伦之室家、见核者、计六万有五百人、○';
_Num26_28='约瑟之子、循其室家、玛拿西、以法莲、';
_Num26_29='玛拿西之子玛吉、为玛吉族祖、玛吉生基列、为基列族祖、';
_Num26_30='基列之子伊以谢、为伊以谢族祖、希勒、为希勒族祖、';
_Num26_31='亚斯烈、为亚斯烈族祖、示剑、为示剑族祖、';
_Num26_32='示米大、为示米大族祖、希弗、为希弗族祖、';
_Num26_33='希弗子西罗非哈无子、有女名玛拉、挪阿、曷拉、密迦、得撒、';
_Num26_34='此玛拿西之室家、见核者、计五万二千七百人、○';
_Num26_35='以法莲之子、循其室家、书提拉、为书提拉族祖、比结、为比结族祖、他罕、为他罕族祖、';
_Num26_36='书提拉之子以兰、为以兰族祖、';
_Num26_37='此以法莲之室家、见核者、计三万二千五百人、以上所载、乃约瑟之子孙、循其室家、○';
_Num26_38='便雅悯之子、循其室家、比拉、为比拉族祖、亚实别、为亚实别族祖、亚希兰、为亚希兰族祖、';
_Num26_39='书反、为书反族祖、户反、为户反族祖、';
_Num26_40='比拉之子亚勒、乃幔、亚勒、为亚勒族祖、乃幔、为乃幔族祖、';
_Num26_41='此便雅悯之子孙、循其室家、见核者、计四万五千六百人、○';
_Num26_42='但之子、循其室家、书含、为书含族祖、';
_Num26_43='书含之室家见核者、计六万四千四百人、○';
_Num26_44='亚设之子、循其室家、音拿、为音拿族祖、亦施韦、为亦施韦族祖、比利亚、为比利亚族祖、';
_Num26_45='比利亚之子希别、为希别族祖、玛结、为玛结族祖、';
_Num26_46='亚设之女名西拉、';
_Num26_47='此亚设之子孙、循其室家、见核者、计五万三千四百人、○';
_Num26_48='拿弗他利之子、循其室家、雅薛、为雅薛族祖、沽尼、为沽尼族祖、';
_Num26_49='耶色、为耶色族祖、示冷、为示冷族祖、';
_Num26_50='此拿弗他利之子孙、循其室家、见核者、计四万五千四百人、';
_Num26_51='以色列族见核者、共计六十万一千七百三十人、○';
_Num26_52='耶和华谕摩西曰、';
_Num26_53='分土与众为业、循其名数、';
_Num26_54='人众则给业多、人寡则给业少、所给之业、依其所核之数、';
_Num26_55='惟地必掣签而分之、循厥祖之支派、而得其业、';
_Num26_56='众寡之间、所当分者、掣签而定、';
_Num26_57='利未之族、循其室家、见核者、革顺、为革顺族祖、哥辖、为哥辖族祖、米拉利、为米拉利族祖、';
_Num26_58='利未之室家、乃立尼家、希伯伦家、玛利家、母示家、可拉家、';
_Num26_59='哥辖生暗兰、暗兰之妻、乃利未之孙、生于埃及、名约基别、适暗兰生亚伦、摩西、与其姊米利暗、';
_Num26_60='亚伦生拿答、亚比户、以利亚撒、以他玛、';
_Num26_61='拿答亚比户以不圣之火、献于耶和华而死、';
_Num26_62='利未族之丁男、自一月以上见核者、计二万有三千、未与以色列族同核、因于以色列中未得其业、';
_Num26_63='以上所载、乃在摩押平原、约但河滨、耶利哥相对之所、摩西与祭司以利亚撒、所核以色列之众、';
_Num26_64='昔在西乃野、摩西与祭司亚伦所核以色列人中、今无一人在其数者、';
_Num26_65='盖耶和华曾有言曰、其人必死于旷野、故耶孚尼子迦勒、嫩之子约书亚而外、靡有孑遗、';
_Num27_1='约瑟子玛拿西族、玛拿西元孙、玛吉曾孙、基列孙、希弗子西罗非哈之女玛拉、挪阿、曷拉、密迦、得撒、';
_Num27_2='俱至会幕门、立于摩西与祭司以利亚撒、及会长会众之前曰、';
_Num27_3='我父死于旷野、不在可拉党中、集攻耶和华、第为己罪而死、而无子嗣、';
_Num27_4='何因无子、而删其名、绝于谱系、请在叔伯之中、以产予我、';
_Num27_5='摩西以其事呈于耶和华、';
_Num27_6='耶和华谕摩西曰、';
_Num27_7='西罗非哈女之言是也、必以其父之产归之、俾在叔伯中有其恒业、';
_Num27_8='尔告以色列族云、如人死而无子、就必归其业于女、';
_Num27_9='无女则归诸兄弟、';
_Num27_10='无兄弟则归诸叔伯、';
_Num27_11='无叔伯则归诸近亲、为以色列族之典章律例、循耶和华所谕摩西之命、○';
_Num27_12='耶和华谕摩西曰、尔陟亚巴琳山、观我所赐以色列族之地、';
_Num27_13='尔既观之、必归乃祖、如尔兄亚伦然、';
_Num27_14='昔在寻野水滨、会众纷争、尔曹悖逆我命、不于民前尊我为圣、所言之水、在加低斯米利巴、';
_Num27_15='摩西吁耶和华曰、';
_Num27_16='请耶和华、世人诸神之上帝、简立一人、统辖会众、';
_Num27_17='出入其前、导之往返、免耶和华会众、犹羊之无牧、';
_Num27_18='耶和华谕摩西曰、嫩之子约书亚、乃感于神、汝可取之、按手其上、';
_Num27_19='置于祭司以利亚撒及会众前、付托以命、';
_Num27_20='以汝尊荣、加诸其身、使以色列会众无不听从、';
_Num27_21='彼必立于祭司以利亚撒前、以利亚撒为之咨诹乌陵于耶和华前、彼及以色列会众、必听其命而出、亦听其命而入、';
_Num27_22='摩西遵耶和华命、取约书亚、使立于祭司以利亚撒及会众前、';
_Num27_23='按手其上、以命托之、循耶和华所谕摩西之命、';
_Num28_1='耶和华谕摩西曰、';
_Num28_2='命以色列族云、所献于我之食、为馨香之火祭、当循其期以献、';
_Num28_3='更告之曰、所当日献耶和华之火祭、即一岁之牡羔二、纯全无疵、恒为燔祭、';
_Num28_4='朝一暮一、';
_Num28_5='又献细面伊法十分之一、和清油一欣四分之一、为素祭、';
_Num28_6='昔在西乃山、所命恒献燔祭、以为馨香之火祭、奉于耶和华者、即此、';
_Num28_7='献其一羔、所奉灌祭之酒、一欣四分之一、必以醇醪奠于圣所、以为灌祭、奉于耶和华、';
_Num28_8='薄暮献其一羔、循其清晨素祭灌祭之例、以为馨香之火祭、奉于耶和华、○';
_Num28_9='值安息日、献一岁之牡羔二、纯全无疵、和油之细面伊法十分之二、为素祭、及其灌祭、';
_Num28_10='此每安息日所献之燔祭、在恒献之燔祭、及灌祭而外也、○';
_Num28_11='月朔、必以燔祭献耶和华、牡犊二、牡绵羊一、一岁之羔七、纯全无疵、';
_Num28_12='为每牡犊、献和油之细面伊法十分之三、为素祭、为牡绵羊、献和油之细面伊法十分之二、为素祭、';
_Num28_13='为每羔羊、献和油之细面伊法十分之一、为素祭、均为燔祭、以为馨香之火祭、奉于耶和华、';
_Num28_14='所奉灌祭、为每牡犊、用酒一欣之半、为牡绵羊、用一欣三分之一、为每羔羊、用一欣四分之一、一岁之中、每月所献为燔祭者、即此、';
_Num28_15='恒献之燔祭、及灌祭而外、亦献一牡山羊于耶和华、为赎罪祭、○';
_Num28_16='正月十四日、为耶和华之逾越节、';
_Num28_17='是月之望、必守节期、当食无酵饼、历至七日、';
_Num28_18='节之首日、必有圣会、毋作苦、';
_Num28_19='取牡犊二、牡绵羊一、一岁之羔七、纯全无疵、献于耶和华为火祭、';
_Num28_20='所献素祭、乃和油之细面、为每牡犊、用伊法十分之三、为牡绵羊、用伊法十分之二、';
_Num28_21='为每羔羊、用伊法十分之一、';
_Num28_22='更献牡山羊一、为赎罪祭、以赎尔罪、';
_Num28_23='上所献者、乃在清晨恒献燔祭之外、';
_Num28_24='恒献之燔祭、及灌祭而外、宜循此例、七日中、每日献火祭之食、以为馨香、奉于耶和华、';
_Num28_25='越至七日、必有圣会、毋作苦、○';
_Num28_26='七七日节、初实之际、献新素祭于耶和华时、必有圣会、毋作苦、';
_Num28_27='取牡犊二、牡绵羊一、一岁之羔七、献为燔祭、以为馨香、奉于耶和华、';
_Num28_28='所献素祭、乃和油之细面、为每牡犊、用伊法十分之三、为牡绵羊、用伊法十分之二、';
_Num28_29='为每羔羊、用伊法十分之一、';
_Num28_30='更献牡山羊一、以赎尔罪、';
_Num28_31='上所献者、必纯全无疵、乃在恒献之燔祭、及其素祭灌祭之外、';
_Num29_1='七月朔、乃吹角之期、必有圣会、毋作苦、';
_Num29_2='取牡犊一、牡绵羊一、一岁之羔七、纯全无疵、献为燔祭、以为馨香、奉于耶和华、';
_Num29_3='所献素祭、乃和油之细面、为牡犊、用伊法十分之三、为牡绵羊、用伊法十分之二、';
_Num29_4='为每羔羊、用伊法十分之一、';
_Num29_5='更献牡山羊一、为赎罪祭、以赎尔罪、';
_Num29_6='此在月朔之燔祭素祭、与恒献之燔祭素祭、及循例之灌祭之外、以为馨香之火祭、奉于耶和华、○';
_Num29_7='七月十日、必有圣会、当苦其心、勿操作、';
_Num29_8='取牡犊一、牡绵羊一、一岁之羔七、纯全无疵、献为燔祭、以为馨香、奉于耶和华、';
_Num29_9='所献素祭、乃和油之细面、为牡犊、用伊法十分之三、为牡绵羊、用伊法十分之二、';
_Num29_10='为每羔羊、用伊法十分之一、';
_Num29_11='更献牡山羊一、为赎罪祭、此在赎罪之祭、与恒献之燔祭、及其素祭灌祭之外、○';
_Num29_12='七月十五日、必有圣会、毋作苦、七日守节、以奉事耶和华、';
_Num29_13='取牡犊十三、牡绵羊二、一岁之羔十四、纯全无疵、献为燔祭、以为馨香之火祭、奉于耶和华、';
_Num29_14='所献素祭、乃和油之细面、为十三牡犊、各用伊法十分之三、为二牡绵羊、各用伊法十分之二、';
_Num29_15='为十四羔羊、各用伊法十分之一、';
_Num29_16='更献牡山羊一、为赎罪祭、此在恒献之燔祭、及其素祭灌祭之外、○';
_Num29_17='二日必献牡犊十二、牡绵羊二、一岁之羔十四、纯全无疵、';
_Num29_18='所献素祭、灌祭、均依牡犊牡绵羊及羔之数、俱循其例、';
_Num29_19='更献牡山羊一、为赎罪祭、此在恒献之燔祭、及其素祭灌祭之外、○';
_Num29_20='三日必献牡犊十一、牡绵羊二、一岁之羔十四、纯全无疵、';
_Num29_21='所献素祭灌祭、均依牡犊牡绵羊及羔之数、俱循其例、';
_Num29_22='更献牡山羊一、为赎罪祭、此在恒献之燔祭、及其素祭灌祭之外、○';
_Num29_23='四日必献牡犊十、牡绵羊二、一岁之羔十四、纯全无疵、';
_Num29_24='所献素祭灌祭、均依牡犊牡绵羊及羔之数、俱循其例、';
_Num29_25='更献牡山羊一、为赎罪祭、此在恒献之燔祭、及其素祭灌祭之外、○';
_Num29_26='五日必献牡犊九、牡绵羊二、一岁之羔十四、纯全无疵、';
_Num29_27='所献素祭灌祭、均依牡犊牡绵羊及羔之数、俱循其例、';
_Num29_28='更献牡山羊一、为赎罪祭、此在恒献之燔祭、及其素祭灌祭之外、○';
_Num29_29='六日必献牡犊八、牡绵羊二、一岁之羔十四、纯全无疵、';
_Num29_30='所献素祭灌祭、均依牡犊牡绵羊及羔之数、俱循其例、';
_Num29_31='更献牡山羊一、为赎罪祭、此在恒献之燔祭、及其素祭灌祭之外、○';
_Num29_32='七日必献牡犊七、牡绵羊二、一岁之羔十四、纯全无疵、';
_Num29_33='所献素祭灌祭、均依牡犊牡绵羊及羔之数、俱循其例、';
_Num29_34='更献牡山羊一、为赎罪祭、此在恒献之燔祭、及其素祭灌祭之外、○';
_Num29_35='八日必有肃会、毋作苦、';
_Num29_36='取牡犊一、牡绵羊一、一岁之羔七、纯全无疵、献为燔祭、以为馨香之火祭、奉于耶和华、';
_Num29_37='所献素祭灌祭、均依牡犊牡绵羊及羔之数、俱循其例、';
_Num29_38='更献牡山羊一、为赎罪祭、此在恒献之燔祭、及其素祭灌祭之外、○';
_Num29_39='值节期、必以上所言者、献于耶和华、以为燔祭、素祭、灌祭、酬恩祭、此在许愿乐献之祭而外、';
_Num29_40='摩西告以色列族、俱循耶和华所命、';
_Num30_1='摩西告以色列族长曰、耶和华命曰、';
_Num30_2='如人指耶和华许愿、或发誓以制其心、则勿食言、必循其口所出、';
_Num30_3='若女年幼、尚在父家、指耶和华许愿、以束其身、';
_Num30_4='若父闻其所许之愿、制心之约、默然无语、则其所许之愿、制心之约为定、';
_Num30_5='如父闻而不允、则其所许之愿、制心之约弗定、耶和华必宥之、因其父不允也、';
_Num30_6='如女许愿、或造次出言、以制其心、而后适人、';
_Num30_7='夫闻之日、默然无语、则其所许之愿、制心之约为定、';
_Num30_8='如夫闻而不允、则其所许之愿、造次制心之言以废、耶和华必宥之、';
_Num30_9='惟嫠妇弃妇、所许的愿当偿、制心之约为定、';
_Num30_10='如妇在夫家许愿、或发誓以制其心、';
_Num30_11='夫闻默然、而不之禁、则其所许之愿、制心之约为定、';
_Num30_12='如夫闻而废之、则其许愿所出之言、制心之约弗定、耶和华必宥之、因其夫废之也、';
_Num30_13='妇或许愿、或发誓束身、以苦其心、夫可成之、亦可废之、';
_Num30_14='如夫历日默然无语、则其所许之愿、束身之约、为夫所定、盖闻之而默然也、';
_Num30_15='如夫闻而废之、必负其罪、';
_Num30_16='以上所载、乃耶和华所谕摩西、夫于其妇、父于在家之幼女、其例若此、';
_Num31_1='耶和华谕摩西曰、';
_Num31_2='当击米甸人、为以色列族报仇、后归乃祖、';
_Num31_3='摩西告民曰、尔中简人、执兵出征、攻米甸人、为耶和华复仇、';
_Num31_4='以色列支派、各出千人临陈、';
_Num31_5='于是以色列支派各出千人、总计一万二千、执兵备战、';
_Num31_6='摩西遣之、又遣祭司以利亚撒子非尼哈、执圣所之器、与示警之角、';
_Num31_7='遂遵耶和华所谕摩西之命、与米甸战、歼其丁男、';
_Num31_8='又杀米甸五王、以未、利金、苏珥、户珥、利巴、亦以刃戮比珥子巴兰、';
_Num31_9='以色列人虏其妇孺、夺其牛羊、及其货财、';
_Num31_10='所居之城邑、暨营垒、毁之以火、';
_Num31_11='货财人物、劫之以归、';
_Num31_12='以所虏之人与财物、携至摩押平原、约但河滨、耶利哥相对之营垒、诣摩西及祭司以利亚撒、与以色列会众、○';
_Num31_13='摩西及祭司以利亚撒、暨诸会长、出营以迓、';
_Num31_14='摩西见自陈而归之军长、千夫长、百夫长、怒之曰、';
_Num31_15='尔生存众妇乎、';
_Num31_16='彼从巴兰之谋、使以色列族因奉毗珥、干罪于耶和华、致疫行于耶和华之会、';
_Num31_17='当杀幼稚中诸男、并杀与男同寝诸妇、';
_Num31_18='惟未与男同寝之幼女、尔可为己存其生命、';
_Num31_19='尔曹居于营外七日、凡杀人、或扪尸者、必于三日七日自洁、所虏之人亦然、';
_Num31_20='当缘衣皮毛木诸物自洁、';
_Num31_21='祭司以利亚撒告临陈之军士曰、耶和华所谕摩西之典章、即此、';
_Num31_22='惟金银铜铁锡铅、';
_Num31_23='能胜火者、当使经火、然后为洁、亦当涤以去污之水、如不克胜火之物、必涤以水、';
_Num31_24='越至七日、尔当浣衣、然后为洁、可入于营、○';
_Num31_25='耶和华谕摩西曰、';
_Num31_26='汝与祭司以利亚撒、暨会中族长、宜计所虏之人与畜、';
_Num31_27='分之为二、一归临陈之军士、一归会众、';
_Num31_28='临陈军士所得之半、人驴牛羊、五百输一、贡于耶和华、';
_Num31_29='付诸祭司以利亚撒、以为举祭、献于耶和华、';
_Num31_30='以色列人所得之半、人驴牛羊、与各牲畜、五十输一、以给守耶和华幕之利未人、';
_Num31_31='摩西及祭司以利亚撒、遵耶和华所谕而行、';
_Num31_32='军士所虏之物外、计获羊六十七万五千、';
_Num31_33='牛七万二千、';
_Num31_34='驴六万一千、';
_Num31_35='未与男同寝之女、三万二千、';
_Num31_36='临陈者所得之半、计羊三十三万七千五百、';
_Num31_37='贡于耶和华者、六百七十五、';
_Num31_38='牛三万六千、贡于耶和华者七十二、';
_Num31_39='驴三万有五百、贡于耶和华者六十一、';
_Num31_40='人一万六千、贡于耶和华者三十二、';
_Num31_41='所贡于耶和华、以为举祭者、摩西付诸祭司以利亚撒、遵耶和华所命、';
_Num31_42='军士所获之物、摩西取其半、归以色列会众者、';
_Num31_43='计羊三十三万七千五百、';
_Num31_44='牛三万六千、';
_Num31_45='驴三万有五百、';
_Num31_46='人一万六千、';
_Num31_47='摩西由斯人畜、五十取一、以给守耶和华幕之利未人、遵耶和华所命、○';
_Num31_48='军长、千夫长、百夫长、咸就摩西、';
_Num31_49='曰、尔仆核所统之军士、不损一人、';
_Num31_50='兹携礼物、献于耶和华、各随所得之金珠、足链、手钏、指环、耳环、臂钏、以为己命赎罪于耶和华前、';
_Num31_51='摩西与祭司以利亚撒、收其金制之宝、';
_Num31_52='千夫长百夫长所献于耶和华之举祭、其金计一万六千七百五十舍客勒、';
_Num31_53='军士所获者为己有、';
_Num31_54='摩西与祭司以利亚撒、取千夫长百夫长之金、携入会幕、以为以色列族之记志、在耶和华前、';
_Num32_1='流便族、迦得族、牲畜众多、见雅谢基列二地、堪为牧畜之所、';
_Num32_2='乃就摩西及祭司以利亚撒、暨诸会长曰、';
_Num32_3='亚大录、底本、雅谢、宁拉、希实本、以利亚利、示班、尼波、比稳、';
_Num32_4='即耶和华于以色列族前、所攻取之地、堪为牧畜之所、仆有群畜、';
_Num32_5='如沾尔恩、请以斯地锡我为业、毋庸携我渡约但、';
_Num32_6='摩西曰、汝之昆弟往战、汝安坐于此乎、';
_Num32_7='奚使以色列族灰心、不济至耶和华所锡之地、';
_Num32_8='昔在加低斯巴尼亚、我遣尔祖窥察斯土、彼亦如是而行、';
_Num32_9='既至以实各谷、而见其地、则使以色列族灰心、不入耶和华所锡之地、';
_Num32_10='当日耶和华怒而誓曰、';
_Num32_11='出埃及之众、自二十岁以上者、既不专从乎我、皆不获见我所誓于亚伯拉罕以撒雅各之地、';
_Num32_12='惟基尼洗人耶孚尼子迦勒、嫩之子约书亚得见之、以其专从耶和华也、';
_Num32_13='维时、耶和华怒以色列族、使流离于旷野、历四十年、迨及斯代之民、违逆耶和华者、尽皆灭没、';
_Num32_14='今尔继祖、增益罪人之数、使耶和华怒以色列族愈甚、';
_Num32_15='如尔违逆不从、彼必复遣以色列族于野、是尔灭斯有众也、';
_Num32_16='其人进曰、我必在此、为群畜作牢、为幼稚建邑、';
_Num32_17='我必备执兵械、为以色列族之先导、携入其所、惟我幼稚、缘畏斯土之民、必居于坚城、';
_Num32_18='我不旋返、迨以色列族各得其业、';
_Num32_19='我不与彼得业于约但西、因已得之约但东矣、';
_Num32_20='摩西曰、若尔如是而行、执兵为战于耶和华前、';
_Num32_21='所有军士济约但河、迨耶和华驱逐诸敌、';
_Num32_22='俾其地服耶和华、然后旋返、则在耶和华及以色列族前无辜、此地归尔为业、';
_Num32_23='不然、则干犯耶和华、当知罪必及尔、';
_Num32_24='可依所言而行、为幼稚筑邑、为群畜作牢、';
_Num32_25='迦得流便二族、对摩西曰、仆循我主之命、';
_Num32_26='妻孥牛羊、留于基列诸邑、';
_Num32_27='仆必济河、所有执兵之士、为战于耶和华前、从我主所言、○';
_Num32_28='摩西命祭司以利亚撒、嫩之子约书亚、及以色列支派之族长、';
_Num32_29='曰、如迦得流便二族、凡执兵备战者、偕尔有众、于耶和华前、济约但河、攻取其地、则必以基列地与之为业、';
_Num32_30='若不执兵偕济、则必得业于尔中、在迦南地、';
_Num32_31='迦得流便二族对曰、耶和华所命、仆将遵行、';
_Num32_32='我必于耶和华前、执兵济河、至迦南地、惟我之业、在约但东、';
_Num32_33='于是摩西以亚摩利王西宏、巴珊王噩之地、及境内之城邑、四周之乡里、俱给迦得流便二族、约瑟子玛拿西支派之半、○';
_Num32_34='迦得人建筑底本、亚他录、亚罗珥、';
_Num32_35='亚他录朔反、雅谢、约比哈、';
_Num32_36='伯宁拉、伯哈兰、皆为坚城、亦作羊牢、';
_Num32_37='流便人建筑希实本、以利亚利、基列亭、';
_Num32_38='尼波、巴力免、此二邑易其名、又建筑西比玛、俱以新名称之、';
_Num32_39='玛拿西子玛吉之裔、往取基列、驱逐亚摩利人、';
_Num32_40='摩西即以其地锡之、遂处其中、';
_Num32_41='玛拿西子睚珥、往取其乡里、称之为哈倭特睚珥、';
_Num32_42='挪巴往取基纳与其乡里、以己名称之为挪巴、';
_Num33_1='以色列族循其行伍、从摩西亚伦出埃及地、历程如左、';
_Num33_2='摩西遵耶和华命、以其所历之程、笔之于书、';
_Num33_3='正月之望、逾越节之翌日、以色列族自兰塞启行、昂然而出、为埃及人目击、';
_Num33_4='时埃及人丧其长子、为耶和华所击者、彼之诸神、耶和华亦谴之、';
_Num33_5='以色列族自兰塞启行、建营于疏割、';
_Num33_6='自疏割启行、建营于滨野之以倘、';
_Num33_7='自以倘启行、返而至于比哈希录、巴力洗分相对之所、建营于密夺、';
_Num33_8='自比哈希录启行、经海而入伊坦之野、历程三日、建营于玛拉、';
_Num33_9='自玛拉启行、至以琳、在彼有水泉十二、棕树七十、遂建营焉、';
_Num33_10='自以琳启行、建营于红海之滨、';
_Num33_11='自红海滨启行、建营于汛野、';
_Num33_12='自汛野启行、建营于脱加、';
_Num33_13='自脱加启行、建营于亚录、';
_Num33_14='自亚录启行、建营于利非订、在彼、民众无水可饮、';
_Num33_15='自利非订启行、建营于西乃野、';
_Num33_16='自西乃野启行、建营于基博罗哈他瓦、';
_Num33_17='自基博罗哈他瓦启行、建营于哈洗录、';
_Num33_18='自哈洗录启行、建营于利提玛、';
_Num33_19='自利提玛启行、建营于临门帕烈、';
_Num33_20='自临门帕烈启行、建营于立拿、';
_Num33_21='自立拿启行、建营于勒撒、';
_Num33_22='自勒撒启行、建营于基希拉他、';
_Num33_23='自基希拉他启行、建营于沙斐山、';
_Num33_24='自沙斐山启行、建营于哈拉大、';
_Num33_25='自哈拉大启行、建营于玛吉希录、';
_Num33_26='自玛吉希录启行、建营于他哈、';
_Num33_27='自他哈启行、建营于他拉、';
_Num33_28='自他拉启行、建营于密加、';
_Num33_29='自密加启行、建营于哈摩拿、';
_Num33_30='自哈摩拿启行、建营于摩西录、';
_Num33_31='自摩西录启行、建营于比尼雅干、';
_Num33_32='自比尼雅干启行、建营于曷哈及甲、';
_Num33_33='自曷哈及甲启行、建营于约巴他、';
_Num33_34='自约巴他启行、建营于阿博拿、';
_Num33_35='自阿博拿启行、建营于以旬迦别、';
_Num33_36='自以旬迦别启行、建营于寻野、即加低斯、';
_Num33_37='自加低斯启行、建营于何珥山、在以东界、';
_Num33_38='以色列族出自埃及、历四十年、五月朔、祭司亚伦遵耶和华命、陟何珥山而死、';
_Num33_39='时亚伦年一百二十三、';
_Num33_40='当时亚拉得王居于迦南之南、闻以色列族至、';
_Num33_41='以色列族自何珥山启行、建营于撒摩拿、';
_Num33_42='自撒摩拿启行、建营于普嫩、';
_Num33_43='自普嫩启行、建营于阿伯、';
_Num33_44='自阿伯启行、建营于以耶亚巴琳、在摩押界、';
_Num33_45='自以耶亚巴琳启行、建营于底本迦得、';
_Num33_46='自底本迦得启行、建营于亚门低比拉太音、';
_Num33_47='自亚门低比拉太音启行、建营于尼波前、亚巴琳山、';
_Num33_48='自亚巴琳山启行、建营于摩押平原、约但河滨、耶利哥相对之所、';
_Num33_49='沿约但河建营、自伯耶施末、至摩押平原之亚伯什亭、○';
_Num33_50='在摩押平原、约但河滨、耶利哥相对之所、耶和华谕摩西曰、';
_Num33_51='告以色列族云、汝渡约但入于迦南、';
_Num33_52='必于尔前驱其居民、坏其雕刻之木石、镕铸之偶像、毁厥崇邱、';
_Num33_53='必取其地而居之、盖我以斯土赐汝为业、';
_Num33_54='必掣签分地、按尔室家、人众则给地多、人寡则给地少、各随所掣之签、循其宗族、得以为业、';
_Num33_55='斯土之民、尔不驱逐、则尔所遗者、必为尔目中之刺、胁下之棘、扰尔于所居之地、';
_Num33_56='如是我将罚尔、犹欲罚彼然、';
_Num34_1='耶和华谕摩西曰、';
_Num34_2='告以色列族云、汝入迦南地、得其四境为业、';
_Num34_3='尔之南境、起于寻野、近乎以东、南界自盐海之极处而东、';
_Num34_4='绕亚克拉滨山之南、延至于寻、出加低斯巴尼亚之南、越哈萨亚达、至于押们、';
_Num34_5='自押们绕至埃及溪、止于大海、';
_Num34_6='西界大海、';
_Num34_7='北界起于大海、延至何珥山、';
_Num34_8='自何珥山至哈马郊、延及西达达、';
_Num34_9='自西斐仑而往、至哈萨以难为极、是为尔之北界、';
_Num34_10='东界起于哈萨以难、延至示番、';
_Num34_11='自示番延至利比拉、在亚延之东、又至基尼烈海之东隅、';
_Num34_12='沿约但河、至盐海为极、尔地四界、即此、';
_Num34_13='摩西告以色列族曰、斯即耶和华所命、掣签分于九支派、及半支派之地、';
_Num34_14='盖流便迦得二支派、及玛拿西半支派、循其宗族、已得其业、';
_Num34_15='在约但东、与耶利哥相对、日出之处、○';
_Num34_16='耶和华谕摩西曰、';
_Num34_17='为尔分地为业者、乃祭司以利亚撒、嫩之子约书亚、';
_Num34_18='又简各支派牧伯一人、';
_Num34_19='其人之名、犹大支派、耶孚尼子迦勒、';
_Num34_20='西缅支派、亚米忽子示母利、';
_Num34_21='便雅悯支派、基斯仑子以利达、';
_Num34_22='但之支派、约利子布基、';
_Num34_23='约瑟子玛拿西支派、以弗子汉聂、';
_Num34_24='以法莲支派、拾弗但子基母利、';
_Num34_25='西布伦支派、帕纳子以利撒番、';
_Num34_26='以萨迦支派、阿散子帕铁、';
_Num34_27='亚设支派、示罗米子亚希忽、';
_Num34_28='拿弗他利支派、亚米忽子比大黑、';
_Num34_29='以上所载、即耶和华所命、以迦南地分以色列族为业者、';
_Num35_1='在摩押平原、约但河滨、耶利哥相对之处、耶和华谕摩西曰、';
_Num35_2='命以色列族于其所得之业、以邑与郊予利未人、';
_Num35_3='其邑为民居处、其郊为置牛羊牲畜物产之所、';
_Num35_4='所予利未人者、邑垣而外、四周一千肘为郊、';
_Num35_5='邑外之地、东西南北、各量二千肘、邑在其中、此即邑之郊也、';
_Num35_6='所予利未人之邑、其中有逃城六、使误杀人者可遁于彼、此外又予邑四十有二、';
_Num35_7='所予利未人之邑与郊、共四十有八、';
_Num35_8='以色列族所得之业、必视邑之多寡、以予利未人、邑多则所予者多、邑寡则所予者寡、各循所得之业而予焉、○';
_Num35_9='耶和华谕摩西曰、';
_Num35_10='告以色列族云、汝渡约但、入于迦南、';
_Num35_11='必简邑为逃城、使误杀人者可遁于彼、';
_Num35_12='此邑为避复仇者之所、俾误杀人者不致死亡、俟见鞫于会众、';
_Num35_13='逃城必有其六、';
_Num35_14='约但东三、迦南地三、';
_Num35_15='此六邑、为以色列族、及旅于其中者之避所、凡误杀人者、可遁于彼、';
_Num35_16='若以铁器击人至死、是为故杀、故杀人者杀毋赦、';
_Num35_17='若以石击人至死、是为故杀、故杀人者杀毋赦、';
_Num35_18='若以木器击人至死、是为故杀、故杀人者杀毋赦、';
_Num35_19='故杀人者、复仇者必杀之、遇即杀之、';
_Num35_20='若蓄怨而仆人、或潜伏而以物掷人至死、';
_Num35_21='或因憾而手击人至死、是为故杀、故杀人者杀毋赦、复仇者遇即杀之、';
_Num35_22='如无衅隙、而猝然刺人、或非潜伏、而以物掷人、';
_Num35_23='或未之见、而以石掷人至死、本非结仇、亦非加害、';
_Num35_24='则会众必于杀人复仇者之间、循例而剖析、';
_Num35_25='救误杀人者、脱于复仇者之手、使遁逃城以居、待受圣膏之祭司长终焉、';
_Num35_26='如误杀人者出逃城之境、';
_Num35_27='复仇者在邑外、遇而杀之、则无流血之罪、';
_Num35_28='缘彼当居逃城、待祭司长死、祭司长既死、杀人者返其故土可也、';
_Num35_29='于尔所居之地、此为律例、历世弗替、';
_Num35_30='故杀人者、有人为证、必杀毋赦、但证人惟一则不可、';
_Num35_31='故杀人者、不得以金赎其命、必杀毋赦、';
_Num35_32='遁于逃城者、祭司长未死之先、不可取其赎金、使归故土、';
_Num35_33='如是、则不污尔所居之地、盖流人血、乃污其地、非流杀人者之血、则无以洁之、';
_Num35_34='我耶和华居以色列族中、勿污尔土、我所处者、';
_Num36_1='约瑟曾孙、玛拿西孙、玛吉子基列后裔之族长、';
_Num36_2='就摩西及以色列族长之为牧伯者曰、耶和华命我主、掣签分土、予以色列族为业、亦命我主、以我昆弟西罗非哈之业予其女、';
_Num36_3='如适以色列他支派之人、则减我祖之业、而加于其夫之支派、如是、于我签分之业有损、';
_Num36_4='值以色列族禧年、则女之业、必归于其夫之支派、而我祖之业必减焉、';
_Num36_5='摩西遵耶和华命、告以色列族曰、约瑟子之支派、所言是也、';
_Num36_6='耶和华命曰、西罗非哈之女、任其适人、惟必适父同宗支派之人、';
_Num36_7='如是、以色列族之业、不至由此移彼、以色列各支派之人、守祖遗业、';
_Num36_8='凡以色列支派中、承业之女、必适其父同宗支派之人、使以色列族各承厥祖之遗业、';
_Num36_9='如是、则业不至由此移彼、以色列支派、必各守其业、';
_Num36_10='西罗非哈之女、遂遵耶和华命摩西之言而行、';
_Num36_11='其女玛拉、得撒、曷拉、密迦、挪阿、俱适叔伯之子、';
_Num36_12='归于约瑟子玛拿西宗族、其业存于父之同宗支派、';
_Num36_13='以上所载、乃于摩押平原、约但河滨、耶利哥相对之所、耶和华藉摩西、告以色列族之诫命律例也、';
_Deu1_1='此乃摩西宣于以色列众之言、在约但东之旷野、疏弗相对之亚拉巴、巴兰陀弗拉班哈洗录底撒哈之间、';
_Deu1_2='自何烈启行、经西珥山、至加低斯巴尼亚、历程十有一日、';
_Deu1_3='四十年十一月朔、摩西遵耶和华命、悉谕以色列人、';
_Deu1_4='时、摩西已戮居希实本之亚摩利王西宏、并在以得来、戮居亚斯他录之巴珊王噩、';
_Deu1_5='在约但东摩押地、始宣此律、曰、';
_Deu1_6='昔在何烈、我上帝耶和华谕我侪云、尔居此山已久、';
_Deu1_7='当启行、改道至亚摩利山地、与附近之处、亚拉巴、山地、洼地、南土、沿海一带、迦南地、利巴嫩、抵伯拉大河、';
_Deu1_8='昔耶和华誓以斯土、锡尔祖亚伯拉罕以撒雅各、及其苗裔、今地具在尔前、可入而据之、○';
_Deu1_9='当时我告尔曰、我不能独负尔任、';
_Deu1_10='尔上帝耶和华使尔昌炽、今尔如天星之多、';
_Deu1_11='愿尔祖之上帝耶和华、更增尔数千倍、循其所许、锡嘏于尔、';
_Deu1_12='尔之繁剧、尔之重负、尔之争竞、我焉能独任、';
_Deu1_13='当循尔之支派、简众所识之明哲练达人、我立之为尔长、';
_Deu1_14='尔曹对曰、尔所言者、我侪行之、善也、';
_Deu1_15='我遂于尔支派为首者中、简众所识之明哲人、依尔支派、立之为长、即千夫长、百夫长、五十夫长、十夫长、及有司、';
_Deu1_16='当时我命尔士师曰、尔听讼、或人与宗族、或人与宾旅、当秉公以行鞫、';
_Deu1_17='鞫时、毋行偏视、无论贵贱、必听其词、不可畏人、盖鞫事属上帝也、事遇难断、则呈我听之、';
_Deu1_18='彼时我以尔所当行者、悉谕于尔、○';
_Deu1_19='厥后、我侪遵我上帝耶和华命、自何烈启行、经历旷野、大而可畏、尔所目睹、道由亚摩利山地、至加低斯巴尼亚、';
_Deu1_20='我告尔曰、尔已至亚摩利山地、即我上帝耶和华所赐我者、';
_Deu1_21='试观尔上帝耶和华备斯土于尔前、当循尔祖之上帝耶和华言、前往据之、毋惧毋怯、';
_Deu1_22='尔众诣我曰、不如先遣人为我窥其地、返而告我、当行何道、将至何邑、';
_Deu1_23='斯事我视为善、简人十二、支派各一、';
_Deu1_24='遂启行登山、至以实各谷探之、';
_Deu1_25='取其土产、携至我所、复我曰、我上帝耶和华所赐我者、肥美之地也、';
_Deu1_26='乃尔不愿前往、逆尔上帝耶和华之命、';
_Deu1_27='在幕中兴怨言曰、耶和华憾我、故导我出埃及、付于亚摩利人之手、以歼灭我、';
_Deu1_28='我将何往、我同侪使我丧胆、言斯土之民、较我修伟、城垣广大巩固、高可参天、且见亚衲族在彼、';
_Deu1_29='我告尔曰、毋惧、毋畏之、';
_Deu1_30='尔上帝耶和华为尔先导、必为尔战、如昔行于埃及、尔所目击者然、';
_Deu1_31='又在旷野、由尔所经之道、至于此地、尔上帝耶和华保抱尔、如人之保抱其子、为尔所见、';
_Deu1_32='然在此事、尔不信尔上帝耶和华、';
_Deu1_33='彼为尔先导、择张幕之所、夜以火、昼以云、示尔当行之道、';
_Deu1_34='耶和华闻尔言、怒而誓曰、';
_Deu1_35='昔我誓以沃壤赐尔祖、此恶世之人、必无一得见者、';
_Deu1_36='惟耶孚尼子迦勒专从耶和华、必得见之、其所履之地、我将赐之、及其子孙、';
_Deu1_37='耶和华缘尔故、亦怒我曰、尔亦不得入此地、';
_Deu1_38='惟侍尔者、嫩之子约书亚得入、当坚厥志、彼必使以色列人据有斯土、';
_Deu1_39='尔之幼稚、所言必被虏者、尔之子女、不能别善恶者、必得入之、我将赐彼、使之据有其地、';
_Deu1_40='惟尔当由红海之道、而入旷野、';
_Deu1_41='尔曹对曰、我获罪于耶和华、愿遵我上帝耶和华命、前往以战、于是各佩军器、急欲入山、';
_Deu1_42='耶和华命我告民曰、毋往、毋战、恐败于敌、盖我不在尔中、';
_Deu1_43='我以告尔、尔不听从、违耶和华命、擅自登山、';
_Deu1_44='居山之亚摩利人、出而攻尔、追尔、势若蜂拥、自西珥击尔、至何珥玛、';
_Deu1_45='尔曹乃返、哭于耶和华前、耶和华不为侧耳、不听尔声、';
_Deu1_46='于是尔居加低斯、积有多日、';
_Deu2_1='厥后、我侪遵耶和华命、启行旋返、由红海之道、而入旷野、绕西珥山多日、';
_Deu2_2='耶和华谕我曰、';
_Deu2_3='尔绕此山已久、可转而北行、';
_Deu2_4='宜谕民曰、尔同族以扫子孙、居西珥山、尔过其境、彼必畏惧、尔其慎之、';
_Deu2_5='勿与之争、其地即容一足之区、我不尔予、盖我已将西珥山赐以扫为业、';
_Deu2_6='尔必以金、购粮而食、购水而饮、';
_Deu2_7='盖尔上帝耶和华、于尔凡百所为、锡嘏于尔、彼知尔行于大野、偕尔历四十年、尔无所缺、';
_Deu2_8='于是我侪离我同族、即以扫子孙、居于西珥山者、由亚拉巴之道、及以拉他以旬迦别、转向摩押旷野而行、○';
_Deu2_9='耶和华谕我曰、勿扰摩押、勿与之战、其地我不尔予、盖我已将亚珥赐罗得子孙为业、';
_Deu2_10='昔以米族居彼、其民众多、躯干修伟、如亚衲族然、';
_Deu2_11='斯民与亚衲族、同为利乏音族、摩押人称之为以米族、';
_Deu2_12='昔何利人居西珥、以扫子孙灭之、继居其地、如以色列人所行于耶和华赐以为业之地者然、';
_Deu2_13='耶和华亦谕我曰、今起、渡撒烈溪、我侪遂渡之、';
_Deu2_14='自离加低斯巴尼亚、至渡撒烈溪时、历三十有八年、斯时也、此代武士俱绝于营中、如耶和华所誓之言、';
_Deu2_15='盖耶和华攻之、使尽灭于营中、○';
_Deu2_16='民中武士、既已尽灭、';
_Deu2_17='耶和华谕我曰、';
_Deu2_18='今日尔经摩押边隅之亚珥、';
_Deu2_19='近亚扪族、勿扰之、勿与战、其地我不尔予、盖我已赐罗得子孙为业、';
_Deu2_20='斯土亦属利乏音、昔为利乏音族所居、亚扪人称之为散送冥、';
_Deu2_21='其民众多、躯干修伟、如亚衲族然、耶和华灭之于亚扪人前、使继居其地、';
_Deu2_22='如为以扫子孙、居西珥者、灭何利人于其前、使继居其地、以至今日、';
_Deu2_23='又有亚卫人村居、延及迦萨、迦斐托人出而灭之、继居其地、';
_Deu2_24='耶和华亦谕我曰、尔起前往、度亚嫩谷、我以亚摩利人希实本王西宏、及其土地、付于尔手、可与之战、肇业于斯、';
_Deu2_25='自今日始、我使天下万民、缘尔而惧、彼闻尔名、无不战栗憯怛、○';
_Deu2_26='摩西曰、我自基底莫野、遣使往见希实本王西宏、以和好之言告之云、';
_Deu2_27='请容我经尔地、必由大道、不偏于左、不偏于右、';
_Deu2_28='尔受我金、鬻我以粮、给我以水、第容我过尔境、';
_Deu2_29='待遇我侪、若居西珥之以扫子孙、居亚珥之摩押人所为、迨我渡约但、至我上帝耶和华赐我之地、';
_Deu2_30='乃希实本王西宏、不容我过其境、盖尔上帝耶和华使其心志顽梗、致付尔手、有如今日、';
_Deu2_31='耶和华又谕我曰、我今以西宏及其地、始付于尔、据以为业、';
_Deu2_32='西宏率其民众、出而攻我、战于雅杂、';
_Deu2_33='我上帝耶和华付之于我、我遂击之、爰及其子与民、';
_Deu2_34='取其诸邑、歼灭居民、暨厥妇孺、靡有孑遗、';
_Deu2_35='惟彼牲畜、与诸邑之财物、为我所得、';
_Deu2_36='自亚嫩谷滨之亚罗珥、及谷中之邑、至于基列、无一崇高之城、不为我所拔者、我上帝耶和华、尽付于我矣、';
_Deu2_37='惟亚扪人之境、即沿雅博溪之地、山中之邑、凡我上帝耶和华所禁者、尔未近之、';
_Deu3_1='我侪转由巴珊之道、巴珊王噩、率其民众咸出、与我战于以得来、';
_Deu3_2='耶和华谕我曰、毋畏之、彼及其民与地、我悉付于尔手、尔待之、如昔待居希实本之亚摩利王西宏然、';
_Deu3_3='于是我上帝耶和华、以巴珊王噩及其民、付于我手、我击之、至无所遗、';
_Deu3_4='取其诸邑、无邑不为我侪所得、邑凡六十、乃亚珥歌伯全境、即噩之国巴珊也、';
_Deu3_5='诸邑俱有高垣、与门及楗、此外无垣之乡里甚众、';
_Deu3_6='我灭其邑、歼厥居民、及其妇孺、如昔行于希实本王西宏者然、';
_Deu3_7='惟彼牲畜、与邑中财物、为我所得、';
_Deu3_8='当时我自约但东、亚摩利二王之手、取其土地、自亚嫩谷、至黑门山、';
_Deu3_9='黑门山、西顿人称为西连、亚摩利人称为示尼珥、';
_Deu3_10='其平原诸邑、基列全地、巴珊全地、以及撒迦与以得来、乃噩之国、巴珊之邑、悉为我取、';
_Deu3_11='利乏音族所存者、惟巴珊王噩、其床以铁为之、长九肘、广四肘、以人肘为度、今在亚扪人之拉巴邑、';
_Deu3_12='时、我侪既得斯土、自亚嫩谷滨之亚罗珥、及基列山之半、与其诸邑、我以之予流便族、迦得族、';
_Deu3_13='基列余地、及噩之国巴珊全地、亚珥歌伯四境、我以之予玛拿西支派之半、巴珊昔称为利乏音地、';
_Deu3_14='玛拿西裔睚珥、得亚珥歌伯四境、至基述玛迦二族之界、依其名、称巴珊为哈倭特睚珥、以至今日、';
_Deu3_15='我以基列予玛吉、';
_Deu3_16='自基列至亚嫩谷、以谷中为界、抵亚扪界之雅博溪、';
_Deu3_17='及亚拉巴、沿约但河之地、自基尼列、至亚拉巴之盐海、并毗斯迦山麓以东之地、悉以予流便族、迦得族、○';
_Deu3_18='时、我命尔曰、尔上帝耶和华、既以斯土锡尔为业、尔之勇士、必皆执兵、先尔兄弟以色列人而往、';
_Deu3_19='我知尔牲畜众多、尔之妻孥牲畜、可留于我予尔之邑、';
_Deu3_20='迨尔兄弟于约但西、得尔上帝耶和华所锡之地、而享安息、与尔无异、后则返我予尔为业之地、';
_Deu3_21='我又命约书亚曰、尔上帝耶和华所行于二王者、尔悉目击、今尔所往诸国、耶和华亦如是待之、';
_Deu3_22='毋畏之、盖为尔战者、尔上帝耶和华也、○';
_Deu3_23='时、我祈耶和华曰、';
_Deu3_24='主耶和华欤、尔以大威大能、显示尔仆、在天在地、尚有何神、能为尔所为、行尔所行大能之事乎、';
_Deu3_25='求尔容我渡约但、观河西之美地佳山、及利巴嫩、';
_Deu3_26='惟耶和华缘尔曹故怒我、不允我所求、谕我曰、如是足矣、勿以此事、再言于我、';
_Deu3_27='尔可登毗斯迦巅、向东西南北而瞻望、以目观之、不得渡约但、';
_Deu3_28='当命约书亚、勖之壮之、因其必率斯民而渡、俾承尔所将见之地、';
_Deu3_29='我侪遂居伯毗珥相对之谷中、';
_Deu4_1='以色列人欤、我今教尔遵守之典章律例、宜听从之以得生、尔祖之上帝耶和华赐尔之地、可入而承之、';
_Deu4_2='我所谕尔之言、不可增、亦不可减、惟遵尔上帝耶和华之诫命、我所谕尔者、';
_Deu4_3='耶和华缘巴力毗珥所行之事、乃尔目击、凡从巴力毗珥者、尔上帝耶和华已灭之于尔中、';
_Deu4_4='惟尔附尔上帝耶和华者、迄今尚存、';
_Deu4_5='我遵我上帝耶和华所命、教尔以典章律例、使行于入而为业之地、';
_Deu4_6='守之行之、是为尔之智慧通达、在列邦民前、彼闻此典章、必曰、此大国、乃智慧通达之民也、';
_Deu4_7='有何大国、得神近之、犹我上帝耶和华于我祷时之近我乎、';
_Deu4_8='有何大国、典章律例、如是公平、若我今日所宣于尔者乎、○';
_Deu4_9='惟当自慎、谨守乃心、免忘尔目所见、毕生不去于怀、以之示尔子孙、';
_Deu4_10='昔尔在何烈、立于尔上帝耶和华前时、耶和华谕我曰、当集斯民、我使之听我言、俾其在世、一生学寅畏我、而教子女、';
_Deu4_11='尔遂来前、立于山下、火焚于山、其焰冲天、阴云密布、幽暗晦冥、';
_Deu4_12='耶和华由火中谕尔、尔闻其声、不见其象、';
_Deu4_13='彼以尔所当守之约示尔、十诫是也、并书之二石版、';
_Deu4_14='耶和华命我以典章律例教尔、使尔行于所往据以为业之地、';
_Deu4_15='昔在何烈、耶和华由火中谕尔时、尔曹未见何像、故当谨慎、';
_Deu4_16='恐尔自败、雕偶以仿诸像、或男或女、';
_Deu4_17='或地上走兽、空中飞禽、';
_Deu4_18='或地上昆虫、水中鳞介、';
_Deu4_19='又恐尔仰观于天、见日月星诸象、乃尔上帝耶和华为天下万民所陈者、受惑而崇事之、';
_Deu4_20='耶和华导尔出埃及、脱于冶炉、以为其业之民、有如今日、';
_Deu4_21='耶和华缘尔故怒我、誓不容我渡约但、入其锡尔为业之美地、';
_Deu4_22='我必死于此、不得渡约但、惟尔其济、得彼沃土、';
_Deu4_23='尔当谨慎、免忘尔上帝耶和华与尔所立之约、为己雕偶、仿其所禁诸物之像、';
_Deu4_24='盖尔上帝耶和华乃烈火、忌邪之上帝、○';
_Deu4_25='厥后、尔久居斯土、生子生孙、如其自败、依像雕偶、作恶于尔上帝耶和华前、以激其怒、';
_Deu4_26='我今日吁天地为证、尔于济约但所承之地、必速绝灭、不得延年、沦胥以亡、';
_Deu4_27='耶和华必散尔于列邦、在其导尔所至之国、余者无几、';
_Deu4_28='尔曹在彼、将事人手所造木石之神、不能见闻食嗅者、';
_Deu4_29='惟尔在彼、尽心尽意求尔上帝耶和华、则必得之、';
_Deu4_30='迨至季世、尔遇苦难、所言诸事、临及尔身、尔必归尔上帝耶和华、而听其命、';
_Deu4_31='尔上帝耶和华、乃仁慈之上帝、必不弃尔、不灭尔、不忘与尔列祖所立之约、';
_Deu4_32='粤稽往古、自上帝造人于世、由天涯至地极、有如此之大事乎、曾闻之乎、';
_Deu4_33='曾有国民、闻上帝出自火中之言、如尔所闻、而犹生存者乎、';
_Deu4_34='上帝岂曾以试链、异迹、奇事、争战、能手、奋臂、大而可畏之事、于他国中导出他民、如尔上帝耶和华为尔所行于埃及、尔所目击者乎、';
_Deu4_35='以此显示于尔、俾知耶和华乃上帝、其外无他、';
_Deu4_36='自天令尔闻其声、以教诲尔、在地使尔见其大火、由火中闻其言、';
_Deu4_37='因爱尔祖、选其后裔、施厥大能、亲导尔出埃及、';
_Deu4_38='为尔驱逐较尔强大之民、导尔入境、赐尔以为业、有如今日、';
_Deu4_39='今尔当知、中心思维、天上地下、惟耶和华为上帝、其外无他、';
_Deu4_40='我今以其典章诫命谕尔、尔当遵守、则尔与子孙、皆可得福、亦可延年、于尔上帝耶和华所赐之地、○';
_Deu4_41='当时摩西在约但东、日出之处、区别三邑、';
_Deu4_42='使素无仇怨、而误杀人者、可逃入之、以保其生、';
_Deu4_43='一为原野之比悉、为流便人而设、一为基列之拉末、为迦得人而设、一为巴珊之哥兰、为玛拿西人而设、○';
_Deu4_44='以上所载、乃摩西为以色列人所宣之律也、';
_Deu4_45='法度典章律例、出埃及后、摩西以之谕于以色列人、';
_Deu4_46='在约但东、伯毗珥相对之谷中、此地昔属居希实本之亚摩利王西宏、摩西与以色列人出埃及时击之、';
_Deu4_47='取其地以为业、又得巴珊王噩之地、此二人、俱为亚摩利王、在约但东、日出之处、';
_Deu4_48='其地自亚嫩谷滨之亚罗珥、至西云山、即黑门山、';
_Deu4_49='又得约但东之亚拉巴全地、至亚拉巴之海、近毗斯迦山麓、';
_Deu5_1='摩西召以色列众、告之曰、以色列人欤、我所谕尔之典章律例、尔当听从、学习遵行、';
_Deu5_2='我上帝耶和华在何烈、与我侪立约、';
_Deu5_3='非与我祖立约、乃与我侪今日在此尚存者也、';
_Deu5_4='耶和华在山上、由火中与尔晤对而言、';
_Deu5_5='当时尔曹惧火、不敢登山、我立于耶和华与尔曹之间、以耶和华言告尔曰、';
_Deu5_6='我乃尔之上帝耶和华、导尔出埃及、脱于奴隶之室、○';
_Deu5_7='余而外、勿更有他神、○';
_Deu5_8='勿雕偶像、勿造上天下地、地下水中、百物之像、';
_Deu5_9='勿拜跪、勿崇奉、以我耶和华尔之上帝、乃忌邪之上帝、恶我者讨其罪、自父及子、至三四世、';
_Deu5_10='爱我守我诫者、锡之慈惠、至千百世、○';
_Deu5_11='勿妄称尔上帝耶和华之名、盖耶和华必不以妄称者为无罪、○';
_Deu5_12='当守安息日、以为圣日、遵尔上帝耶和华所命、';
_Deu5_13='六日间、宜勤劳、作尔庶务、';
_Deu5_14='惟七日、乃尔上帝耶和华之安息、是日尔与子女、仆婢牛驴、暨诸牲畜、及寓尔家之远人、皆毋操作、使尔仆婢休憩、与尔无异、';
_Deu5_15='当忆昔在埃及、服役于人、尔上帝耶和华以能手奋臂、导尔出之、故命尔守安息日、○';
_Deu5_16='遵尔上帝耶和华命、敬尔父母、以致延年纳福、于尔上帝耶和华所锡之地、○';
_Deu5_17='毋杀人、○';
_Deu5_18='毋行淫、○';
_Deu5_19='毋攘窃、○';
_Deu5_20='毋妄证以陷人、○';
_Deu5_21='毋贪人之妻室、与其第宅田畴、仆婢牛驴、及凡所有、○';
_Deu5_22='以上诸言、耶和华在山上、由火云幽暗中、大声谕尔会众、此外无复增益、书之二石版、以授于我、';
_Deu5_23='当时火焚于山、声出晦冥、尔既闻之、尔之族长长老、进于我前、';
_Deu5_24='曰、我上帝耶和华显其大荣大威、俾我目睹、我闻其声、由火中出、今日乃知上帝与人言、而人犹得生存、';
_Deu5_25='今我胡为致死、此大火将灭我、如我再闻我上帝耶和华之声、则必陨没、';
_Deu5_26='凡有血气者、谁如我闻维生上帝出自火中之声、而犹生存者乎、';
_Deu5_27='尔其近前、听我上帝耶和华所言、我上帝耶和华所谕尔者、以告于我、我必听从遵行、○';
_Deu5_28='尔以此言告我、耶和华悉闻之、谕我曰、我闻斯民所语于尔、皆善言也、';
_Deu5_29='愿其存心畏我、恒守我诫、俾受福祉、爰及子孙、历世靡暨、';
_Deu5_30='尔往告曰、当归汝幕、';
_Deu5_31='惟尔侍立我侧、我将以诫命典章律例示尔、以教斯民、使行于我所赐为业之地、';
_Deu5_32='故尔上帝耶和华所命尔者、尔当谨守遵行、勿偏于左、勿偏于右、';
_Deu5_33='遵行尔上帝耶和华所命之道、致尔生存纳福、延年于尔所得为业之地、';
_Deu6_1='此诫命典章律例、乃尔上帝耶和华所命、以教尔者、使尔行之于尔所得为业之地、';
_Deu6_2='俾尔及子孙、毕生寅畏尔上帝耶和华、守其典章诫命、凡我所命尔者、以致延年、';
_Deu6_3='以色列欤、尔其听之、谨守遵行、致可纳福昌炽、于彼流乳与蜜之地、如尔祖之上帝耶和华所许尔者、○';
_Deu6_4='以色列欤、尔其听之、我上帝耶和华、惟一而已、';
_Deu6_5='当尽心尽性尽力、爱尔上帝耶和华、';
_Deu6_6='我今命尔之言、当存于心、';
_Deu6_7='勤诲子女、坐于室、行于路、或寝或兴、恒论乎此、';
_Deu6_8='击于手以为号、戴于额以为饰、';
_Deu6_9='书于尔室门柱、及尔邑门、○';
_Deu6_10='昔尔上帝耶和华、誓于尔祖亚伯拉罕以撒雅各、赐尔之地、既导尔入、使得大而且美之邑、非尔所自建者、';
_Deu6_11='得其第宅、充以嘉物、非尔所自充者、得已凿之井、非尔所自凿者、得所植之葡萄园、橄榄树、非尔所自植者、尔食之而饱、';
_Deu6_12='当斯时也、慎勿忘耶和华、即导尔出埃及、脱于奴隶之室者、';
_Deu6_13='宜寅畏尔上帝耶和华、而崇事之、指其名而发誓、';
_Deu6_14='勿从四周诸民之神、';
_Deu6_15='恐尔上帝耶和华震怒、灭尔于地、盖在尔中之上帝耶和华、乃忌邪之上帝也、○';
_Deu6_16='勿试尔上帝耶和华、如昔在玛撒然、';
_Deu6_17='尔上帝耶和华所谕尔之诫命法度典章、尔当恪守、';
_Deu6_18='凡耶和华所视为正为善者、尔宜行之、致受福祉、可入而得耶和华所誓许尔祖之美地、';
_Deu6_19='耶和华亦必驱逐诸敌、践其前言、○';
_Deu6_20='厥后尔子若问尔曰、我上帝耶和华、以此法度典章律例谕尔、其意云何、';
_Deu6_21='必告之曰、我侪昔在埃及、为法老之奴隶、耶和华以大能手、导我出之、';
_Deu6_22='在我目前、施行既大且剧之异迹奇事于埃及、与法老及其全家、';
_Deu6_23='导我出彼、俾入其所誓许我祖、锡我之地、';
_Deu6_24='故耶和华命我守此典章、寅畏我上帝耶和华、永享福祚、保全生命、有如今日、';
_Deu6_25='我侪若守我上帝耶和华所谕之诫命、而遵行之、是即我之义也、';
_Deu7_1='迨尔上帝耶和华、导尔入所往据之地、驱逐诸族、即赫人、革迦撒人、亚摩利人、迦南人、比利洗人、希未人、耶布斯人、此七族较尔强大、';
_Deu7_2='尔上帝耶和华既付于尔、为尔所击、必歼灭之、勿与立约、勿加矜恤、';
_Deu7_3='勿相嫁娶、尔女勿嫁其子、尔子勿娶其女、';
_Deu7_4='彼必诱尔子、不从耶和华、而事他神、致耶和华震怒、灭尔甚速、';
_Deu7_5='尔当毁其坛、碎其柱像、斫其木偶、火其雕像、必如是待之、';
_Deu7_6='盖尔乃尔上帝耶和华之圣民、尔上帝耶和华于寰区亿兆中、特选尔为己民、';
_Deu7_7='耶和华悦尔选尔、非为尔多于他邦之民、尔数较之维寡、';
_Deu7_8='惟因耶和华悦尔、欲践所誓尔祖之言、以大能手导尔出、赎尔于奴隶之室、拯尔于埃及王法老之手、';
_Deu7_9='当知惟尔上帝耶和华为上帝、乃信实之上帝、爱之而守其诫者、彼必为之践约施恩、迄于千代、';
_Deu7_10='恶之者、彼必报之、灭之、凡恶之者、必报弗缓、';
_Deu7_11='故我今所谕尔之诫命、典章律例、尔宜谨守遵行、○';
_Deu7_12='尔若听从律例、而遵行之、则尔上帝耶和华、必践与尔祖以誓而立之约、施恩于尔、';
_Deu7_13='亦必眷爱尔、福祚尔、昌炽尔、且于誓许尔祖、赐尔之地、锡嘏尔身所出、尔土所产、及尔谷酒与油、使尔牛羊蕃滋、';
_Deu7_14='尔将蒙福、胜于万民、男女牲畜、无不生育、';
_Deu7_15='耶和华必除尔诸病、尔所识埃及之恶疾、不加诸尔、而加诸敌、';
_Deu7_16='尔上帝耶和华所付尔之民、必翦灭之、勿加顾惜、勿事其神、盖为尔之坎阱、○';
_Deu7_17='尔若意谓、此诸族较多于我、何能驱逐、';
_Deu7_18='勿惧之、当忆尔上帝耶和华、所行于法老与埃及之事、';
_Deu7_19='即尔所目睹之试链、异迹、奇事、能手、奋臂、尔上帝耶和华用以导尔出者、尔所惧之诸族、尔上帝耶和华亦必如是待之、';
_Deu7_20='尔上帝耶和华必使大蜂至其中、迨藏匿之遗民、灭于尔前、';
_Deu7_21='勿因之而惧、尔上帝耶和华在尔中、乃大而可畏之上帝、';
_Deu7_22='尔上帝耶和华将渐逐斯族、勿速灭之、恐野兽孳生而害尔、';
_Deu7_23='尔上帝耶和华必以之付尔、大扰乱之、至于尽绝、';
_Deu7_24='亦付其王于尔手、尔必灭其名于天下、莫能御尔、迨尔歼之、';
_Deu7_25='其神之雕像、必焚以火、其上金银、勿贪勿取、免尔因此陷于坎阱、以其为尔上帝耶和华所恶也、';
_Deu7_26='可憎之物、勿携入室、恐尔亦成为当灭者、与物无异、必憾之甚、憎之极、以其为当灭之物也、';
_Deu8_1='我今所谕诸诫、尔必谨守遵行、得以生存繁衍、入耶和华所誓尔祖之地、据以为业、';
_Deu8_2='当忆尔上帝耶和华、此四十年、于野导尔之路、卑抑尔、试验尔、欲知尔心、守其诫否、';
_Deu8_3='彼卑抑尔、任尔饥饿、食以玛那、尔与尔祖所未识者、俾知人之生、不第恃食、惟恃耶和华口所出之言、';
_Deu8_4='此四十年、尔衣不敝、尔足不肿、';
_Deu8_5='当思尔上帝耶和华督责尔、如人督责其子、';
_Deu8_6='必寅畏尔上帝耶和华、守其诫、行其道、';
_Deu8_7='尔上帝耶和华导尔入腴壤、其地有溪、有泉有源、自陵与谷而出、';
_Deu8_8='有小麦、麰麦、葡萄、无花果、石榴、橄榄诸树、与蜜、';
_Deu8_9='尔在斯土、粮食罔缺、无所匮乏、其石乃铁、其山出铜、';
_Deu8_10='必食而饱、因所赐之腴壤、颂美尔上帝耶和华、';
_Deu8_11='慎勿忘尔上帝耶和华、不守其诫命、律例典章、即我今日所谕尔者、';
_Deu8_12='恐尔饱食、华屋而居、';
_Deu8_13='牛羊蕃滋、金银增益、所有之物、既丰且盛、';
_Deu8_14='心遂高傲、忘尔上帝耶和华、导尔出埃及、脱于奴隶之室、';
_Deu8_15='引尔经历大而可畏之野、中有火蛇与蝎、旱干无水之域、为尔使坚石出水、';
_Deu8_16='又于野间、食尔以玛那、乃尔祖所未识者、卑抑尔、试验尔、俾终获福、';
_Deu8_17='恐尔自谓、得此货财、乃我之能、与我之力、';
_Deu8_18='当忆尔上帝耶和华、因彼赐尔以力、俾得货财、以践所誓尔祖之约、有如今日、';
_Deu8_19='如尔忘尔上帝耶和华、而从他神、事之拜之、必致灭亡、今日我以戒尔、';
_Deu8_20='耶和华灭诸族于尔前、尔曹亦必如是见灭、因不听尔上帝耶和华命故也、';
_Deu9_1='以色列欤、尔其听之、尔今济约但、据有其国、其民较尔强大、其邑宏广、其垣参天、';
_Deu9_2='其民乃亚衲族、躯干修伟、尔所识者、亦尝闻语云、孰能敌亚衲族乎、';
_Deu9_3='今当知尔上帝耶和华必如烈火、为尔先导、毁败之、伏之于尔前、尔则驱逐之、速灭之、如耶和华所谕尔者、';
_Deu9_4='尔上帝耶和华既驱逐之、尔勿意谓因我有义、故耶和华导我入据斯土、实因斯族之恶、而驱逐之、';
_Deu9_5='尔之入据其地、非为尔义、及心之正、乃尔上帝耶和华因斯族之恶、而驱逐之、以践所誓尔祖亚伯拉罕以撒雅各之言、';
_Deu9_6='当知尔上帝耶和华非为尔义、锡尔沃壤为业、尔乃强项之民、';
_Deu9_7='当忆弗忘、尔在旷野、激尔上帝耶和华之怒、自出埃及至此、尔违逆耶和华、';
_Deu9_8='尔在何烈、激耶和华怒、耶和华意欲灭尔、';
_Deu9_9='当时我登山受石版、即耶和华与尔所立之约、居山四十昼夜、不食不饮、';
_Deu9_10='耶和华授我二石版、其上所载、乃上帝手书者、即尔大会之日、耶和华在山、由火中谕尔之言、';
_Deu9_11='四十昼夜后、耶和华以盟约之二版授我、';
_Deu9_12='谕曰、尔其速下、尔之民、尔所导出埃及者、已自败坏、我所谕之道、彼速违之、为己铸像、';
_Deu9_13='又曰、我观斯民、强项者流、';
_Deu9_14='尔且听我、我歼灭之、涂其名于天下、使尔后裔为国、较彼尤大且强、';
_Deu9_15='我转而下山、厥火炎炎、盟约之版、在于我手、';
_Deu9_16='我乃望见、尔获罪于尔上帝耶和华、铸造犊像、速违耶和华所谕之道、';
_Deu9_17='我掷手中二版、碎于尔前、';
_Deu9_18='如昔伏于耶和华前、四十昼夜、不食不饮、因尔犯罪行恶、激耶和华怒、';
_Deu9_19='耶和华忿怒威烈、将歼灭尔、我畏惧之、然彼尚允我所祈、';
_Deu9_20='时、耶和华甚怒亚伦、将行翦灭、我为之祈、';
_Deu9_21='尔之罪戾、即造犊像、我毁之以火、捣磨成尘、扬于自山而流之溪、';
_Deu9_22='尔在他备拉、玛撒、基博罗哈他瓦、激耶和华怒、';
_Deu9_23='耶和华命尔离加低斯巴尼亚、曰、往得我所赐尔之地、是时尔乃逆尔上帝耶和华、不信其言、不听其命、';
_Deu9_24='自我识尔之日、尔违逆耶和华、';
_Deu9_25='我因耶和华言、必歼灭尔、伏于耶和华前、四十昼夜、';
_Deu9_26='我祷耶和华曰、主耶和华欤、勿灭尔民尔业、尔所赎以大威、以大能导出埃及者、';
_Deu9_27='求忆尔仆亚伯拉罕以撒雅各、勿视斯民之刚愎、及其邪恶罪愆、';
_Deu9_28='恐尔导我所出之地、其民曰、耶和华因不能导斯民入其所许之地、又因憾之、故导之出、灭之于野、';
_Deu9_29='然彼诚为尔民尔业、尔以大能奋臂导出者也、';
_Deu10_1='维时、耶和华谕我曰、尔琢石版二、其式如前、陟山诣我、且以木作匮、';
_Deu10_2='尔前所碎之版、我复书其文于此版、尔置于匮、';
_Deu10_3='我遂以皂荚木造匮、又琢石版二、其式如前、执以登山、';
_Deu10_4='耶和华乃循其前文、以尔大会之日、在山由火中所谕尔之十诫、书于版以赐我、';
_Deu10_5='我转而下山、置诸所造之匮、遵耶和华所命、至今犹存、○';
_Deu10_6='以色列人自比罗比尼亚干启行、至摩西拉、亚伦死、葬于彼、其子以利亚撒继任祭司之职、';
_Deu10_7='由此启行、至谷歌大、自谷歌大至约巴他、其地有溪、';
_Deu10_8='时、耶和华区别利未支派、使舁耶和华约匮、立于耶和华前、以崇事之、奉其名而祷祝、迄于今日、';
_Deu10_9='故利未人在昆弟中、无分无业、耶和华为其业、循尔上帝耶和华所言、';
_Deu10_10='我居于山、四十昼夜如昔、此次耶和华又复垂听、不歼灭尔、';
_Deu10_11='耶和华谕我曰、尔其启行、导民入据我所誓许厥祖、赐彼之地、○';
_Deu10_12='以色列人欤、尔上帝耶和华何求于尔、第寅畏之、遵行其道、一心一意、爱之事之、';
_Deu10_13='守耶和华之诫命典章、我今日所谕尔者、俾尔获益、';
_Deu10_14='天与天上之天、地与地上所有、俱属尔上帝耶和华、';
_Deu10_15='惟耶和华悦尔祖而爱之、于万民中、选其苗裔即尔、有如今日、';
_Deu10_16='故当祛除尔心之污、勿复强项、';
_Deu10_17='盖尔上帝耶和华、为万神之神、万主之主、惟皇上帝、有能可畏、不偏视、不受贿、';
_Deu10_18='为孤寡行鞫、为羇旅施仁、赐之衣食、';
_Deu10_19='尔亦当爱旅人、缘尔曾旅于埃及、';
_Deu10_20='当寅畏尔上帝耶和华、事之附之、指其名而发誓、';
_Deu10_21='彼乃尔所颂美、尔之上帝、为尔行此大而可畏之事、尔所目击、';
_Deu10_22='昔尔列祖下埃及时、惟七十人、今尔上帝耶和华、使尔如天星之多焉、';
_Deu11_1='故当爱尔上帝耶和华、恒守其谕、及其典章、律例诫命、';
_Deu11_2='尔之子女、我不与之言、因其未知未见尔上帝耶和华之督责、及其大威、能手奋臂、';
_Deu11_3='异迹奇事、所行于埃及法老王、与其全国、';
_Deu11_4='及于埃及军旅车马追尔时、使红海之水覆没之、翦灭之、以迄今日、';
_Deu11_5='尔由旷野至此、所行于尔、';
_Deu11_6='及于流便裔、以利押子大坍、亚比兰、使地启口吞之、与其眷属、帷幕人物、绝于以色列族中、';
_Deu11_7='耶和华所为之大事、惟尔目击、';
_Deu11_8='故我今日所谕尔之诫命、尔当恪守、致强厥志、以入所往而得之地、';
_Deu11_9='延年于耶和华誓赐尔祖、及其后裔之土、即流乳与蜜之地、';
_Deu11_10='尔所出之埃及地、既播其种、以足导水灌之、如灌蔬圃、';
_Deu11_11='惟尔所往而得之地不然、乃有陵谷、自受天雨、';
_Deu11_12='乃尔上帝耶和华眷顾之地、自年始迄岁终、垂顾不已、○';
_Deu11_13='我今所谕之诫命、尔若听从、爱尔上帝耶和华、一心一意而奉事之、';
_Deu11_14='则必降雨于地、春秋以时、使尔获谷、及酒与油、食之而饱、';
_Deu11_15='野有草莱、以养牲畜、';
_Deu11_16='尔其慎之、勿受惑而转移、崇事他神、';
_Deu11_17='致耶和华震怒击尔、使天闭塞不雨、物产不生、尔则于耶和华所赐之美地、必速灭亡、';
_Deu11_18='故尔必以我言、藏于衷、存于心、系于手以为号、戴于额以为饰、';
_Deu11_19='诲尔子女、坐于室、行于路、或寝或兴、恒论乎此、';
_Deu11_20='书于尔室门柱、及尔邑门、';
_Deu11_21='俾尔与子、增加时日、于耶和华誓赐尔祖之地、如天覆地之久、';
_Deu11_22='若守我所谕尔之诫命、于尔上帝耶和华爱之附之、而行其道、';
_Deu11_23='则耶和华必于尔前、逐此较尔强大之族、使尔据有其土、';
_Deu11_24='尔足所履之地、必为尔有、自旷野至利巴嫩、自伯拉大河至西海、悉为尔境、';
_Deu11_25='必无人能御尔、于尔所履之地、尔上帝耶和华、必使其民悚惧恐惶、以践其言、○';
_Deu11_26='今日我以祝与诅置于尔前、';
_Deu11_27='尔若听尔上帝耶和华之诫命、即我所谕尔者、则必受祝、';
_Deu11_28='若弗听之、转离我今所谕尔之道、而从素所未识之神、则必受诅、';
_Deu11_29='既至尔上帝耶和华导入为业之地、当以祝词宣于基利心山、以诅词宣于以巴路山、';
_Deu11_30='此二山、非在约但西、日入之处、居亚拉巴之迦南人境内、与吉甲相对、近摩利之橡林乎、';
_Deu11_31='尔将渡约但、入据尔上帝耶和华所赐之地、而居于彼、';
_Deu11_32='我今陈于尔前之典章律例、当谨守遵行焉、';
_Deu12_1='尔在尔祖之上帝耶和华所赐之地、毕生所当守之典章律例、我今谕尔、';
_Deu12_2='尔所驱逐诸族、事神之处、或山邱之上、或绿树之下、俱当毁灭、';
_Deu12_3='毁其坛、碎其柱像、焚其木偶、斫其雕像、灭其名于斯土、';
_Deu12_4='勿效其俗、以事尔上帝耶和华、';
_Deu12_5='尔上帝耶和华于尔支派中、所选寄名之处、尔当诣而求之、';
_Deu12_6='奉献尔之燔祭、他祭、所应输之什一、举祭、许愿祭、乐献祭、及首生之牛羊、';
_Deu12_7='在彼食于尔上帝耶和华前、与尔眷属、乐乎尔手所为、即尔上帝耶和华锡嘏之事、';
_Deu12_8='我今在此、各行其是、后勿复尔、';
_Deu12_9='尔上帝耶和华赐尔安居为业之地、尔尚未至、';
_Deu12_10='既渡约但、居于尔上帝耶和华使尔所据之地、脱于四周诸敌之扰、得其绥安、';
_Deu12_11='所命尔之燔祭、他祭、所应输之什一、举祭、及许愿于耶和华之美祭、俱当携之、至尔上帝耶和华所选寄名之处、';
_Deu12_12='尔与子女仆婢、及居尔邑无分无业之利未人、咸乐于尔上帝耶和华前、';
_Deu12_13='慎勿随在献尔燔祭、';
_Deu12_14='惟当献于耶和华在尔支派中所选之处、在彼行我所命、';
_Deu12_15='然于诸邑、可以随意宰牲食肉、依尔上帝耶和华所赐之福、洁与不洁之人、俱可食之、犹食獐鹿、';
_Deu12_16='惟勿食血、必倾于地、有如倾水、';
_Deu12_17='谷与酒油之什一、首生之牛羊、许愿祭、乐献祭、举祭、不可食于诸邑、';
_Deu12_18='惟于尔上帝耶和华所选之处、尔与子女仆婢、及居尔邑之利未人食之、乐乎尔手所为、于尔上帝耶和华前、';
_Deu12_19='尔其慎之、居于斯土、毕生勿遗利未人、○';
_Deu12_20='迨尔上帝耶和华践其前言、辟尔土宇、如尔意谓、我欲食肉、则可随其所欲、';
_Deu12_21='若尔上帝耶和华所选寄名之处、离尔甚远、则可取耶和华所赐尔之牛羊宰之、随意食于诸邑、循我所命、';
_Deu12_22='食之如食獐鹿、洁与不洁之人、俱可食之、';
_Deu12_23='惟当决志、勿食其血、盖血乃生命也、不可并生命而食之、';
_Deu12_24='必倾于地、有如倾水、';
_Deu12_25='毋食之、以行耶和华所视为正者、而享福祉、爰及子孙、';
_Deu12_26='惟尔所有圣物、与许愿所献者、必携至耶和华所选之处、';
_Deu12_27='燔祭之肉与血、当献于尔上帝耶和华之坛、此外牺牲之血、必倾于坛、而食其肉、';
_Deu12_28='我所命尔之言、当听而守之、致行尔上帝耶和华所视为善为正者、而享福祉、爰及子孙、历世靡暨、○';
_Deu12_29='迨尔上帝耶和华、在尔将往而据之地、灭其族于尔前、尔得其地而居之、';
_Deu12_30='彼既灭于尔前、尔当慎之、勿受诱而从之、勿问其神、自谓斯族若何事神、我亦如之、';
_Deu12_31='尔事尔上帝耶和华、不可效之、盖耶和华所憎之恶事、彼悉行之于其神、至以子女焚而献之、';
_Deu12_32='凡我所谕尔者、尔必谨守遵行、毋增毋减、';
_Deu13_1='如尔中有先知、或作梦者起、施行异迹奇事、';
_Deu13_2='所言有验、遂语尔曰、宜从他神而事之、乃尔素所未识者、';
_Deu13_3='毋听其言、盖尔上帝耶和华试尔、欲知尔果一心一意、爱尔上帝耶和华否、';
_Deu13_4='当顺从尔上帝耶和华、而寅畏之、守其诫、听其命、事之附之、';
_Deu13_5='尔上帝耶和华导尔出埃及、脱于奴隶之室、惟彼先知、与作梦者、以言逆之、诱尔违尔上帝耶和华所命行之道、则必杀之、以除尔中之恶、○';
_Deu13_6='如尔同母兄弟、或尔子女、或怀中之妻、或如命之友、私诱尔曰、我其往事他神、尔与尔祖所未识者、';
_Deu13_7='即尔四周诸族之神、或近或远、自地极至天涯、';
_Deu13_8='尔毋从之、毋听之、毋惜之、毋恤之、毋匿之、必杀勿赦、';
_Deu13_9='尔先加手击之、众后击之、';
_Deu13_10='尔上帝耶和华导尔出埃及、脱于奴隶之室、彼欲诱尔离之、故当以石击之致死、';
_Deu13_11='以色列众闻之必惧、不复行此恶于尔中、○';
_Deu13_12='尔上帝耶和华赐尔诸邑、俾尔居之、';
_Deu13_13='若闻一邑之中、有匪类出、诱居民曰、我其往事他神、乃尔所未识者、';
_Deu13_14='则当究问详察、如得其情、果于尔中有此可恶之事、';
_Deu13_15='必以刃击其邑民、与其牲畜、及凡所有、而殄灭之、';
_Deu13_16='聚其货财于衢、为尔上帝耶和华焚之、并焚其邑、俾为邱墟、毋得再建、';
_Deu13_17='应灭之物、毋少存于尔手、使耶和华息其烈怒、矜尔恤尔、俾尔昌炽、践其所誓尔祖之言、';
_Deu13_18='缘尔听尔上帝耶和华之言、守我今日所谕之诫、行其所视为正者也、';
_Deu14_1='尔曹皆尔上帝耶和华之子、毋为死者割肉薙额、';
_Deu14_2='盖尔乃尔上帝耶和华之圣民、耶和华于天下万民中、特选尔为己民、○';
_Deu14_3='可憎之物、尔不可食、';
_Deu14_4='畜中所可食者、牛与绵羊山羊、';
_Deu14_5='鹿、獐、赤鹿、麇、麢羊、麈、麋、';
_Deu14_6='畜之分蹄支趾而反啮者、可食、';
_Deu14_7='惟反啮分蹄之畜中、有不可食者、若驼、兔、沙番、反啮而不分蹄、当以为不洁、';
_Deu14_8='豕虽分蹄、而不反啮、当以为不洁、斯畜之肉毋食、其尸毋扪、○';
_Deu14_9='水中百族、有翅有鳞者、俱可食、';
_Deu14_10='无翅无鳞者、不可食、当以为不洁、';
_Deu14_11='羽族之洁者、俱可食、';
_Deu14_12='其不可食者、即鹰、鹗、雕、';
_Deu14_13='鸢、鹯、鹞、与其类、';
_Deu14_14='鸦、与其类、';
_Deu14_15='鸵鸟、夜鹰、鱼鹰、雀鹰、与其类、';
_Deu14_16='鸬鹚、鹭鸶、角鸱、';
_Deu14_17='鹈鹕、爰居、鱼狗、';
_Deu14_18='白鹤、苍鹭、与其类、戴鵀、蝙蝠、';
_Deu14_19='凡飞虫、必以为不洁、不可食、';
_Deu14_20='羽族之洁者、俱可食、○';
_Deu14_21='尔乃尔上帝耶和华之圣民、凡自毙之物不可食、旅于尔中者、可予之食、鬻于外人亦可、毋以羔母之乳烹羔、○';
_Deu14_22='每岁播种所产、田畴所出、当什输其一、';
_Deu14_23='尔谷与酒与油、什输其一、及牛羊之首生者、皆必食于尔上帝耶和华前、在其所选寄名之处、以习恒畏尔上帝耶和华、';
_Deu14_24='尔上帝耶和华锡尔嘏时、如其所选寄名之处、离尔甚远、不能携之至彼、';
_Deu14_25='则必易之以金、包而执之、往尔上帝耶和华所选之处、';
_Deu14_26='以金市物、牛羊、清酒、醇醪、随心所欲、食于尔上帝耶和华前、与尔眷属同乐、';
_Deu14_27='居于尔邑之利未人、无分无业、亦勿遗之、○';
_Deu14_28='每三年中、必以是年所产、什输其一、贮于尔邑、';
_Deu14_29='使无分无业之利未人、与居尔邑之宾旅、以及孤寡、皆来食之而饱、致尔上帝耶和华、于尔凡百所为、锡嘏于尔、';
_Deu15_1='每届七年、当有豁免、';
_Deu15_2='其例如左、耶和华之豁免、既经布告、凡借贷于邻者、必豁免之、不索其偿、';
_Deu15_3='如外人可索之、惟属己之物、贷于兄弟者、则当豁免、';
_Deu15_5='尔若听尔上帝耶和华之命、守我今日所谕尔之诫、则尔中必无贫乏者、盖尔上帝耶和华、必在所赐为业之地、锡嘏于尔、';
_Deu15_6='尔上帝耶和华必践其言、锡嘏于尔、尔则贷金于列邦、不贷列邦之金、可辖列邦、不受列邦之辖、○';
_Deu15_7='尔上帝耶和华赐尔之地、无论何邑、有穷乏之昆弟、毋顽尔心、握手而不之济、';
_Deu15_8='必启尔手、贷之以补其缺、';
_Deu15_9='慎勿恶念是怀、谓七年豁免之期伊迩、遂睥睨贫乏之昆弟、而弗之给、致彼吁耶和华、归罪于尔、';
_Deu15_10='尔必给之、给时心不忧郁、为此之故、尔上帝耶和华、必于凡尔所行、及手所为、锡嘏于尔、';
_Deu15_11='其地不无贫人、故我命尔、必启尔手、以济境内穷乏之昆弟、○';
_Deu15_12='如尔昆弟希伯来人、或男或女鬻于尔、服役六年、越至七年、必释之、';
_Deu15_13='既释之、毋使徒手而去、';
_Deu15_14='必由羊群、禾场、酒醡、取而予之、依尔上帝耶和华锡嘏于尔者、从优给之、';
_Deu15_15='当忆尔昔在埃及为奴、尔上帝耶和华赎尔、故我今日以此谕尔、';
_Deu15_16='仆若爱尔及尔家、以与尔同居为善、谓尔、不愿离尔而去、';
_Deu15_17='则当取锥贯耳于门、俾其永为尔仆、待婢亦然、';
_Deu15_18='彼事尔六年、较之佣人、其值维倍、故释之时、勿以为难、尔上帝耶和华、必于凡尔所为、锡嘏于尔、○';
_Deu15_19='牛羊首生之牡者、当区别为圣、献于尔上帝耶和华、首生之牛、毋令其耕、首生之羊、毋剪其毛、';
_Deu15_20='尔与眷属、每岁于尔上帝耶和华所选之处食之、';
_Deu15_21='如有残缺、或跛或瞽、无论何疵、不可以祭尔上帝耶和华、可于尔邑食之、洁与不洁之人、俱可食之、如食獐鹿、';
_Deu15_22='惟毋食其血、必倾于地、有如倾水、';
_Deu16_1='届亚笔月、必为尔上帝耶和华守逾越节、因于是月之夜尔上帝耶和华导尔出埃及、';
_Deu16_2='必在耶和华所选寄名之处、献牛羊于尔上帝耶和华、以为逾越之祭、';
_Deu16_3='毋食有酵之饼、七日之内、必食无酵饼、即困苦饼、以尔昔出埃及维速、当忆是日、毕生勿忘、';
_Deu16_4='七日间、尔四境毋存酵、首日薄暮、所献祭肉、毋留于明晨、';
_Deu16_5='勿于尔上帝耶和华所赐诸邑、献逾越之祭、';
_Deu16_6='惟献于尔上帝耶和华所选寄名之处、在薄暮日入时、即尔出埃及时也、';
_Deu16_7='在尔上帝耶和华所选之处、烹而食之、明晨归于己幕、';
_Deu16_8='六日间、必食无酵饼、越至七日、必有肃会、以事尔上帝耶和华、是日不可操作、○';
_Deu16_9='当核七七日、自刈麦之首日始、';
_Deu16_10='守七七节、以事尔上帝耶和华、依尔上帝耶和华所锡之嘏、以乐献祭奉之、';
_Deu16_11='尔与子女仆婢、暨居尔中之利未人、以及宾旅孤寡、咸在尔上帝耶和华所选寄名之处、乐于其前、';
_Deu16_12='尔当追忆、昔在埃及为奴、必守此典、而遵行之、○';
_Deu16_13='禾场酒醡所出、尔既敛藏、当守构庐节七日、';
_Deu16_14='节期之间、尔与子女仆婢、暨居尔邑之利未人、以及宾旅孤寡、俱必喜乐、';
_Deu16_15='七日必守节于尔上帝耶和华前、在其所选之处、盖尔上帝耶和华、于尔物产、及凡所为、锡嘏于尔、必当喜乐不胜、';
_Deu16_16='除酵节、七七节、构庐节、尔之丁男、每岁三觐尔上帝耶和华、于其所选之处、毋徒手而至、';
_Deu16_17='各依尔上帝耶和华所锡之嘏、随力以献、○';
_Deu16_18='于尔上帝耶和华所赐之邑、按各支派、设立士师、有司、秉公鞫民、';
_Deu16_19='毋反其正、毋偏视人、毋受贿赂、盖贿赂使明者目盲、义者词屈、';
_Deu16_20='必循至公、则可生存、得尔上帝耶和华所锡之土、';
_Deu16_21='为尔上帝耶和华筑坛、毋树木偶于侧、';
_Deu16_22='毋立柱像、乃尔上帝耶和华所恶者也、';
_Deu17_1='牛羊如有残缺、或有恶疾、勿献于尔上帝耶和华、盖此为尔上帝耶和华所恶也、○';
_Deu17_2='在尔上帝耶和华所赐之邑、尔中如有男女、作恶于尔上帝耶和华前、违背其约、';
_Deu17_3='往事他神、而崇拜之、或日月、或天象、非我所命者、';
_Deu17_4='或以告尔、尔既闻之、则必详察、如得其情、果于以色列中、有此可恶之事、';
_Deu17_5='必携行恶之男女、至于邑门、以石击之致死、';
_Deu17_6='当杀之人、必有二三人为证、则可杀、证人惟一、则不可、';
_Deu17_7='证者先加手击之、众后击之、以除尔中之恶、○';
_Deu17_8='如尔邑中有讼事、为流血、为争竞、为鬬殴、尔所难鞫者、则当诣尔上帝耶和华所选之处、';
_Deu17_9='见利未人祭司、与在位之士师、而询问之、彼必示尔如何判断、';
_Deu17_10='在耶和华所选之处、凡其所示所教者、尔当遵行、';
_Deu17_11='彼所教之法律、所示之判断、所谕之语言、尔必遵行、毋偏于左、毋偏于右、';
_Deu17_12='有人擅行、不从立于尔上帝耶和华前服役之祭司、或不从士师、其人必死、除恶于以色列中、';
_Deu17_13='民众闻此必惧、不复擅行、○';
_Deu17_14='既至尔上帝耶和华所锡之地、据而居之、意谓必立王以治我、如四周之国然、';
_Deu17_15='则必以尔上帝耶和华所选者、立之为王、必尔同侪方可、外族之人不可治尔、';
_Deu17_16='王勿增马、勿使民返埃及、以增其马、盖耶和华曾谕尔曰、不可复往此途、';
_Deu17_17='毋多置妃嫔、恐致心偏、毋广积金银、';
_Deu17_18='既登国位、当从利未人祭司所存之法律、录为一册、';
_Deu17_19='置于其侧、毕生诵之、以习寅畏其上帝耶和华、遵守法律之言、及厥典章、';
_Deu17_20='免其对于昆弟、中心骄矜、违此诫命、偏于左右、则可延年于国、在以色列中、爰及子孙、';
_Deu18_1='利未人祭司、及其全支派、在以色列中无分无业、可食献于耶和华之火祭、及其产业、';
_Deu18_2='彼在昆弟中无业、耶和华为其业、如其所谕、';
_Deu18_3='民献祭、或牛或羊、祭司所当得者、前腿两颊与胃、';
_Deu18_4='初熟之谷、及酒与油、首剪之羊毛、亦必给之、';
_Deu18_5='盖尔上帝耶和华于尔诸支派中、选彼及其子孙、藉耶和华之名、侍立服役、历世靡暨、○';
_Deu18_6='如有利未人离其所居以色列之邑、一心愿至耶和华所选之处、';
_Deu18_7='则亦可藉其上帝耶和华之名、以供役事、如其昆弟立于耶和华前之利未人然、';
_Deu18_8='分其所得之食、而己鬻祖业所得之金不与焉、○';
_Deu18_9='既至尔上帝耶和华所赐之地、勿效其民所为可恶之事、';
_Deu18_10='凡使子女经火者、卜筮者、观兆者、用法术者、行邪术者、';
_Deu18_11='持咒者、交鬼者、为觋者、招魂者、勿留之于尔中、';
_Deu18_12='凡行此者、皆为耶和华所恶、诸族行此可恶之事、故尔上帝耶和华逐之于尔前、';
_Deu18_13='尔于尔上帝耶和华、当为纯全之人、';
_Deu18_14='尔所将逐之族、听从观兆者、卜筮者、惟尔上帝耶和华、不容尔行是、';
_Deu18_15='尔上帝耶和华将于尔昆弟中、为尔挺生先知若我、尔宜听之、';
_Deu18_16='昔在何烈大会之日、尔求尔上帝耶和华曰、我上帝耶和华之声、勿使再闻、烈火勿令复见、免我死亡、';
_Deu18_17='时、耶和华谕我曰、彼所言者善也、';
_Deu18_18='我将于其昆弟中、为彼挺生先知如尔、以我言授于其口、使以我命悉告于众、';
_Deu18_19='彼藉我名所传之言、凡不听从者、我必讨之、';
_Deu18_20='如有先知擅藉我名、言我所未谕者、或藉他神之名而言、必致之死、';
_Deu18_21='如尔意谓、耶和华所未谕之言、何以知之、';
_Deu18_22='凡先知藉耶和华之名而言、事有不成不验、则非耶和华之言、乃先知自擅而言耳、尔勿畏之、';
_Deu19_1='尔上帝耶和华既灭诸族、以地锡尔、使尔继之、居于其邑、其室、';
_Deu19_2='则当于尔上帝耶和华所赐为业之地、区别三邑、';
_Deu19_3='以其所赐之地、分为三区、修筑道途、俾误杀人者可遁于彼、';
_Deu19_4='误杀人者遁于彼而得生、有定例焉、素无仇怨、而误杀人、';
_Deu19_5='如人结侣入林伐木、斫时斧脱于柯、中侣致死、其人必遁于斯邑而得生、';
_Deu19_6='免报复者、心急追之、以路遥远、及而杀之、然彼与见杀者、素无仇怨、罪不应死、';
_Deu19_7='故我谕尔区别三邑、';
_Deu19_9='我今所谕之命、尔果谨守、爱尔上帝耶和华、恒行其道、蒙尔上帝耶和华践其所誓尔祖之言、恢廓尔境、以所许赐尔祖之地锡尔、则必于三邑之外、别设三邑、';
_Deu19_10='免无辜之血、流于尔上帝耶和华所赐为业之地、流血之罪归尔、';
_Deu19_11='如人憾其邻里、伏而击之致死、逃于斯邑之一、';
_Deu19_12='其邑之长老、必遣人执之、付于报复者之手、而致之死、';
_Deu19_13='尔勿惜之、必除无辜之血于以色列中、俾尔获福、○';
_Deu19_14='尔于尔上帝耶和华所赐之地、既得为业、则邻里之界址、前人所定者、毋得迁移、○';
_Deu19_15='人有所犯、无论何罪、证者惟一、毋听之、必凭二三证者之言、以定其谳、';
_Deu19_16='如有妄证、起而罪人、';
_Deu19_17='讼者二人当就耶和华、立于当时之祭司士师前、';
_Deu19_18='士师详察、其证果伪、欲害昆弟、';
_Deu19_19='则必以其所欲加诸昆弟者、加乎其身、以除恶于尔中、';
_Deu19_20='他人闻之必惧、不复行此恶事、';
_Deu19_21='尔毋惜之、必以命偿命、目偿目、齿偿齿、手偿手、足偿足、';
_Deu20_1='尔出与敌战、见车马人民、较尔尤众、毋畏之、盖尔上帝耶和华、导尔出埃及者偕尔、';
_Deu20_2='临陈时、祭司当至民前、';
_Deu20_3='告之曰、以色列欤、尔其听之、今日临敌而战、毋怯心、毋畏惧、毋战栗、毋因敌而惊恐、';
_Deu20_4='盖尔上帝耶和华与尔偕往、攻敌拯尔、';
_Deu20_5='族长当告民曰、筑室未贺者可归、免亡于陈、而他人贺之、';
_Deu20_6='植葡萄园、未食其果者可归、免亡于陈、而他人食之、';
_Deu20_7='聘妻未娶者可归、免亡于陈、而他人娶之、';
_Deu20_8='族长又当告民曰、畏葸心怯者可归、免使同侪亦丧胆、';
_Deu20_9='族长言竟、当立军长以率众、○';
_Deu20_10='尔临城攻之、先告以和、';
_Deu20_11='如以和应、自启邑门、则邑民必纳贡而事尔、';
_Deu20_12='如不欲和而欲战、则必环而攻之、';
_Deu20_13='迨尔上帝耶和华以邑付尔、必刃击其丁男、';
_Deu20_14='惟其妇女、孩提牲畜、与邑中所有之货财、尔可取之、尔上帝耶和华所赐敌人之物、尔可享之、';
_Deu20_15='离尔甚远之邑、不属斯族者、必如是待之、';
_Deu20_16='惟此诸族之邑、尔上帝耶和华赐尔为业、凡有气息者、勿留其一、';
_Deu20_17='赫人、亚摩利人、迦南人、比利洗人、希未人、耶布斯人、尔必尽行殄灭、循尔上帝耶和华命、';
_Deu20_18='免彼教尔、效其行于诸神可恶之事、致获罪于尔上帝耶和华、○';
_Deu20_19='尔欲取城、环攻日久、毋以斧斫树、其果可食、故勿伐之、田间之树、岂人也耶、而可攻乎、';
_Deu20_20='惟尔所知非结果之树、则可伐之、以为营垒、迨至敌城破降之日、';
_Deu21_1='在尔上帝耶和华所锡为业之地、若见有被杀者、卧于田间、不知谁杀、';
_Deu21_2='则尔之长老士师、必至其处、于四周之邑、度其远近、';
_Deu21_3='最近之邑、其长老必取牝犊、未负轭服役者、';
_Deu21_4='牵至活水之谷、其地未经耕种、则于谷中折犊之颈、';
_Deu21_5='利未人祭司必适其所、盖其为尔上帝耶和华所简、以供役事、藉耶和华之名、为民祝嘏、凡诸争竞鬬殴、俱凭其言而定、';
_Deu21_6='离见杀者最近之邑、其长老必在谷中、盥手于折颈之犊上、';
_Deu21_7='曰、我手未流此血、我目亦未之见、';
_Deu21_8='耶和华欤、尔所赎之以色列族、求尔宥之、勿使无辜之血、归于尔名、于是流血之罪得赦、';
_Deu21_9='尔行耶和华所视为正者、则流血之罪、可除于尔中、○';
_Deu21_10='尔出与敌战、尔上帝耶和华付之尔手、尔即虏之、';
_Deu21_11='其间见有美女、尔恋慕之、欲纳为妻、';
_Deu21_12='可携之归、使薙发修甲、';
_Deu21_13='去被虏时所衣之衣、居于尔家、哀其父母、历至一月、然后与之同寝、成为夫妇、';
_Deu21_14='如后不见悦于尔、可容之去、俾其自由、尔既玷之、勿鬻而得金、勿待之若婢、○';
_Deu21_15='人有二妻、一见爱、一被恶、均生子、而被恶者之子居长、';
_Deu21_16='使子承业时、不可废被恶者之子、而立见爱者之子为长子、';
_Deu21_17='必认被恶者之子为长子、倍其业以与之、盖彼为强健时所首生者、宜得长子之业、○';
_Deu21_18='人有悖逆之子、不听父母之言、虽责之仍不听、';
_Deu21_19='父母当执之、携至其邑门长老前、';
_Deu21_20='告曰、此子悖逆、不听我言、饕餮沉湎、';
_Deu21_21='其邑之民、必石击之致死、以除恶于尔中、使以色列众闻之而惧、○';
_Deu21_22='人犯死罪、而致之死、悬之于木、';
_Deu21_23='毋使其尸悬木竟夕、必是日葬之、免污尔上帝耶和华所赐为业之地、盖被悬者、乃上帝所诅也、';
_Deu22_1='尔见昆弟之牛羊、迷于歧路、勿佯为不见、必反之于昆弟、';
_Deu22_2='如昆弟离尔远、或不相识、则牵之归、留于尔家、待其求之、然后反之、';
_Deu22_3='其驴其衣、凡昆弟所失之物、为尔所得、俱必如是反之、勿佯为不见、';
_Deu22_4='尔见昆弟之牛驴、踬于途间、勿佯为不见、必助其主起之、○';
_Deu22_5='女勿衣男衣、男勿衣女衣、凡行此者、乃尔上帝耶和华所恶也、○';
_Deu22_6='途间如遇鸟巢、在树在地、有雏有卵、母鸟伏之、不可母子兼取、';
_Deu22_7='必纵其母、惟取其雏、则可纳福、且以延年、○';
_Deu22_8='尔建新室、其顶必环以堞、免人堕落、流血之罪、归于尔家、';
_Deu22_9='葡萄园中、勿播二种、若然、则种之所产、园之所出、俱为圣物、○';
_Deu22_10='勿以牛驴并耕、';
_Deu22_11='勿衣麻毛杂织之衣、○';
_Deu22_12='所披之衣、当于四周、缘之以?、○';
_Deu22_13='人若娶妻、同室后而恶之、';
_Deu22_14='谤以恶事、加以恶名、曰、我娶此女、与之同室、见非童贞、';
_Deu22_15='女之父母、必携童贞之据、至邑门长老前、';
_Deu22_16='其父告曰、我以女适此人、而为其所恶、';
_Deu22_17='谤以恶事、谓非童贞、然我女诚童贞、确据在此、遂展其布于长老前、';
_Deu22_18='长老必执其人而责之、';
_Deu22_19='罚金一百、予女之父、因加恶名于以色列处女故也、使女仍为其妻、毕生不休、';
_Deu22_20='如所告属实、童贞无据、';
_Deu22_21='乃行不端于以色列中、在父家为妓、则必携女至父家门、邑人以石击之致死、以除恶于尔中、○';
_Deu22_22='人与有夫之妇同寝、为人所见、则奸夫淫妇俱致之死、以除恶于以色列中、';
_Deu22_23='处女受聘于人、而他人遇于邑中、与之苟合、';
_Deu22_24='其女既在邑中、而不呼号、其男玷辱他人之妻、则必携至邑门、俱以石击毙之、以除恶于尔中、';
_Deu22_25='人遇受聘之女在田、强之苟合、则独杀淫女之人、';
_Deu22_27='女无当死之罪、不可惩之、人遇女于田、女呼号而无救、其事与攻杀邻里同、';
_Deu22_28='人遇未聘之女、强之苟合、为人所见、';
_Deu22_29='则淫女之人、必以金五十、予女之父、既辱是女、必娶为妻、毕生不休、○';
_Deu22_30='勿烝父之继室、勿辱父、';
_Deu23_1='外肾受伤、与被阉者、不得入耶和华会、';
_Deu23_2='奸生之子、虽至十世、亦不得入耶和华会、○';
_Deu23_3='亚扪人、摩押人、不得入耶和华会、凡属斯族者、虽历十世、至于永远、亦不得入耶和华会、';
_Deu23_4='因尔昔出埃及、彼不以饼与水、迎尔于途、且买米所波大米之比夺人、比珥子巴兰诅尔、';
_Deu23_5='惟尔上帝耶和华爱尔、不听巴兰、变诅为祝、';
_Deu23_6='缘此、尔毕生勿求其平安、祈其利达、○';
_Deu23_7='勿憾以东人、以其为尔同族、勿憾埃及人、以尔曾旅其地、';
_Deu23_8='彼之子孙、至于三世、可入耶和华会、○';
_Deu23_9='尔出列营攻敌、宜戒诸恶、';
_Deu23_10='若有夜间遗泄、以致不洁、则当出营、';
_Deu23_11='薄暮以水濯身、日入乃入、';
_Deu23_12='营外必有一所、';
_Deu23_13='器中有锹、在外遗矢、必先掘土、反身而掩之、';
_Deu23_14='盖尔上帝耶和华行于营中、以拯尔曹、付敌于尔、故营必洁、免其见有秽物、与尔相离、○';
_Deu23_15='仆逃主投尔、勿反于其主、';
_Deu23_16='于尔邑中、随其所欲而居、勿虐待之、○';
_Deu23_17='以色列女中不可有娼妓、男中不可有娈童、';
_Deu23_18='娼妓之值、犬类之价、勿入尔上帝耶和华室以酬愿、皆为其所恶也、○';
_Deu23_19='以金与粮、及凡生利之物、贷于同侪、勿取其利、';
_Deu23_20='取于外族则可、于同侪则不可、如是在尔所据之地、尔上帝耶和华必于凡尔所为、锡以福祉、○';
_Deu23_21='许愿于尔上帝耶和华、偿之勿迟、彼必讨之于尔、若不偿之、则为有罪、';
_Deu23_22='不许愿、则无罪、';
_Deu23_23='言出于口、则必行之、循其所许、乐输于尔上帝耶和华者、○';
_Deu23_24='入人之葡萄园、任意饱啖其果则可、盛之于器则不可、';
_Deu23_25='入人禾稼、手摘其穗则可、刈之以镰则不可、';
_Deu24_1='人娶妻后、见其有疵、而不之悦、当书离书、付于其手、使出其家、';
_Deu24_2='既出之后、则可他适、';
_Deu24_3='如其后夫亦不之悦、付以离书而出之、或后夫死、';
_Deu24_4='其前夫既出之、为人所玷、勿复娶之、此乃耶和华所恶者、尔上帝耶和华所赐为业之地、不可污之、';
_Deu24_5='人新娶、不可往战、不可任职、必处于家、历至一年、以悦其妻、○';
_Deu24_6='毋取上下磨为质、盖质人之生命也、○';
_Deu24_7='如以色列人窃取同族以为奴、或鬻于人、必致之死、以除恶于尔中、○';
_Deu24_8='宜慎癞疾、遵行利未人祭司所训之例、我所命祭司者、俱当守之、';
_Deu24_9='昔尔出埃及时、尔上帝耶和华在途间、所行于米利暗者、尔当忆之、○';
_Deu24_10='如贷于人、勿入其家取质、';
_Deu24_11='必立于外、待其携质出以予尔、';
_Deu24_12='如其人贫、勿留其质越宿、';
_Deu24_13='日入时、必反之、使其有衣以寝、为尔祝嘏、则尔上帝耶和华必以为义、';
_Deu24_14='贫乏佣人、或尔同族、或寓于尔邑之宾旅、勿虐待之、';
_Deu24_15='届期必给以值、勿至日没、以其贫乏、厥心在此、恐其吁耶和华、致罪归尔、○';
_Deu24_16='毋因子而杀父、毋因父而杀子、惟依其罪、而杀其人、○';
_Deu24_17='宾旅与孤、勿反其正、勿以嫠衣为质、';
_Deu24_18='当忆昔在埃及、尔为奴隶、尔上帝耶和华赎尔以出、故我命尔行此、○';
_Deu24_19='尔刈田禾、若遗一束、勿返取、当留与宾旅及孤寡、致尔上帝耶和华于尔凡百所为、锡嘏于尔、';
_Deu24_20='既扑橄榄、毋得再扑、必归宾旅及孤寡、';
_Deu24_21='既摘葡萄、毋得再摘、必归宾旅及孤寡、';
_Deu24_22='当忆昔在埃及、尔为奴隶、故我命尔行此也、';
_Deu25_1='人有讼事、就于士师、士师听之、必直其义者、罪其恶者、';
_Deu25_2='恶人罪当受笞、士师使伏于前、如数笞之、';
_Deu25_3='笞数勿逾四十、若笞之过多、恐贱尔昆弟、○';
_Deu25_4='踏谷之牛、勿笼其口、○';
_Deu25_5='兄弟同居、其一无子而死、死者之妻、不可他适、夫弟当娶为妻、以尽厥分、';
_Deu25_6='首生之子、必为兄嗣、使于以色列中、不绝其名、';
_Deu25_7='如弟不欲娶之、则妇当至邑门、见长老曰、我夫之弟、不欲其兄留名于以色列中、不尽为弟之分、';
_Deu25_8='邑之长老必召而问之、如执意言不欲娶之、';
_Deu25_9='则妇于长老前、就而解其履、唾其面曰、不欲为兄立家者、必如是待之、';
_Deu25_10='后在以色列中、必称之曰解履之家、○';
_Deu25_11='二人相鬬、其一之妻、前欲援其夫、脱于击者之手、而执其下体、';
_Deu25_12='则必断其手、勿惜之、○';
_Deu25_13='囊中勿有异权、一大一小、';
_Deu25_14='家中勿有异量、一大一小、';
_Deu25_15='惟权与量、俱必准确公平、致可延年、于尔上帝耶和华所锡之地、';
_Deu25_16='凡行此非义者、乃尔上帝耶和华所恶也、○';
_Deu25_17='昔尔出埃及时、亚玛力人所行于尔者尔当忆之、';
_Deu25_18='彼不畏上帝、乘尔途间疲惫、杀尔后行之荏弱者、';
_Deu25_19='尔上帝耶和华、拯尔脱于四周之敌、俾得绥安、于其所赐为业之地、则必涂亚玛力志于天下、尔勿忘之、';
_Deu26_1='既至尔上帝耶和华所赐为业之地、据而居之、';
_Deu26_2='必以斯土所产之初实、盛之于筐、诣尔上帝耶和华所选寄名之处、';
_Deu26_3='见当时之祭司曰、我今敬告尔上帝耶和华、耶和华所誓许我祖、锡我之地、我已至之、';
_Deu26_4='祭司取筐于尔手、置尔上帝耶和华坛前、';
_Deu26_5='尔在尔上帝耶和华前必曰、我祖亚兰人、乃濒死者、往旅埃及、人数无多、而成大族、强盛繁衍、';
_Deu26_6='埃及人恶待我侪、而虐遇之、加以苦役、';
_Deu26_7='我吁我列祖之上帝耶和华、蒙其垂听、鉴我所受之艰难、劳苦暴虐、';
_Deu26_8='耶和华以能手、奋臂、异迹、奇事、大而可畏之事、导我出埃及、';
_Deu26_9='携我至此、锡我流乳与蜜之地、';
_Deu26_10='耶和华欤、尔所赐我之地、其所产之初实、我携之至、遂置于尔上帝耶和华前、而行崇拜、';
_Deu26_11='尔与利未人、及居尔中之宾旅、缘尔上帝耶和华赐尔暨家之福、而喜乐焉、○';
_Deu26_12='每至三载、什输其一之年、凡土所产、什输其一既毕、必以给利未人及宾旅孤寡、使食于尔邑内、而得果腹、';
_Deu26_13='则于尔上帝耶和华前告曰、为圣之物、我已出之我家、给与利未人及宾旅孤寡、循尔所谕、尔之命令、我未干犯、亦未遗忘、';
_Deu26_14='维此圣物、居丧时、我未食之、不洁时、我未移之、为死者、我未用之、惟听我上帝耶和华命、遵尔所谕而行、';
_Deu26_15='祈自天上圣所俯察、锡嘏于尔民以色列、并所赐我流乳与蜜之地、如所誓于我列祖者、○';
_Deu26_16='尔上帝耶和华、今日命尔行此典章律例、故当一心一意守之、';
_Deu26_17='今日尔以耶和华为尔上帝、愿行其道、听其言、守其典章、诫命律例、';
_Deu26_18='耶和华亦循其所许、以尔为己民、俾从其命、';
_Deu26_19='使尔在于荣耀、名誉尊贵、超乎所造万民、尔为圣民、归尔上帝耶和华、循其所言、';
_Deu27_1='摩西与以色列长老谕民曰、我今日所谕尔者、尔当遵守、';
_Deu27_2='尔渡约但、至尔上帝耶和华所赐之地、其日必立大石、涂之以灰、';
_Deu27_3='既渡之后、当录斯律诸言于上、致可入尔上帝耶和华所赐流乳与蜜之地、如尔祖之上帝耶和华所许者、';
_Deu27_4='既渡约但、循我今日所谕、必立斯石于以巴路山、涂之以灰、';
_Deu27_5='在彼为尔上帝耶和华建坛、以石为之、毋用铁器而造、';
_Deu27_6='建尔上帝耶和华之坛、必以未经雕凿之石在坛之上、献燔祭于尔上帝耶和华、';
_Deu27_7='亦献酬恩祭、在彼食之、乐于尔上帝耶和华前、';
_Deu27_8='录斯律诸言于石、当详明焉、○';
_Deu27_9='摩西与利未人祭司、告以色列民曰、以色列人欤、尔其静默以听、今日尔成为尔上帝耶和华之民、';
_Deu27_10='故必听从其言、行其诫命典章、乃我今日所谕尔者也、○';
_Deu27_11='当日摩西谕民曰、';
_Deu27_12='既济约但、西缅、利未、犹大、以萨迦、约瑟、便雅悯诸支派、当立于基利心山、为民祝嘏、';
_Deu27_13='流便、迦得、亚设、西布伦、但、拿弗他利诸支派、当立于以巴路山、宣其诅词、';
_Deu27_14='利未人当大声以向以色列民曰、';
_Deu27_15='凡人雕偶铸像、匠人所造、乃耶和华所恶、立于隐处者、必受诅、众民当应曰、阿们、';
_Deu27_16='轻视父母者、必受诅、众民当应曰、阿们、';
_Deu27_17='移邻里之界址者、必受诅、众民当应曰、阿们、';
_Deu27_18='使瞽迷途者、必受诅、众民当应曰、阿们、';
_Deu27_19='屈抑宾旅孤寡者、必受诅、众民当应曰、阿们、';
_Deu27_20='烝父继室、辱其父者、必受诅、众民当应曰、阿们、';
_Deu27_21='淫于兽者、必受诅、众民当应曰、阿们、';
_Deu27_22='奸乱同父异母、异父同母之姊妹者、必受诅、众民当应曰、阿们、';
_Deu27_23='烝妻母者、必受诅、众民当应曰、阿们、';
_Deu27_24='阴击邻里者、必受诅、众民当应曰、阿们、';
_Deu27_25='受贿以杀不辜者、必受诅、众民当应曰、阿们、';
_Deu27_26='不遵斯律之言而行者、必受诅、众民当应曰、阿们、';
_Deu28_1='如尔听从尔上帝耶和华之言、遵行其诫、我今日所谕尔者、则尔上帝耶和华必举尔升高、超乎天下万民、';
_Deu28_2='如尔听从尔上帝耶和华之言、则此诸福、必临及尔、';
_Deu28_3='在邑获福、在田获福、';
_Deu28_4='身之所生、土之所产、畜之所出、牛群之犊、羊群之羔、并皆获福、';
_Deu28_5='盛粮之筐、搏面之器获福、';
_Deu28_6='尔出获福、尔入获福、';
_Deu28_7='敌起攻尔、耶和华必使尔击败之、其攻尔也由一途、其逃尔也由七途、';
_Deu28_8='耶和华必降福于尔仓、及尔手之所为、锡嘏于尔、在尔上帝耶和华所赐之地、';
_Deu28_9='如尔守尔上帝耶和华之诫、遵行其道、则耶和华必践其所誓、立尔为己之圣民、';
_Deu28_10='天下亿兆、将见尔称以耶和华名、惟尔是畏、';
_Deu28_11='耶和华必使尔昌炽、身之所生、畜之所出、土之所产、俱蒙福祉、于耶和华所誓尔祖赐尔之地、';
_Deu28_12='耶和华必为尔启其宝藏、使天降时雨于尔土、于尔凡百所为、锡嘏于尔、尔贷金于列邦、而不告贷于彼、';
_Deu28_14='如尔听从尔上帝耶和华之诫命、我今日所谕尔者、谨守遵行、不偏左右、离我今日所谕之言、不从他神、而崇事之、则耶和华必以尔为首、不以尔为尾、使尔居上、不居于下、○';
_Deu28_15='如尔不听尔上帝耶和华之言、不守其诫命典章、我今日所谕尔者、则此诸诅、必临及尔、';
_Deu28_16='在邑受诅、在田受诅、';
_Deu28_17='盛粮之筐、搏面之器受诅、';
_Deu28_18='身之所生、土之所产、畜之所出、牛群之犊、羊群之羔、并皆受诅、';
_Deu28_19='尔入受诅、尔出受诅、';
_Deu28_20='耶和华因尔行恶离弃彼、必于凡尔所为、加尔咒诅、扰乱谴责、以致速亡、';
_Deu28_21='耶和华必使疫疠附于尔身、以至灭尔于尔入据之地、';
_Deu28_22='耶和华必以痨疾、热疾、炎疾、疟疾、兵革、枯槁、霉烂击尔、此灾必追袭尔、致尔陨没、';
_Deu28_23='覆尔之天如铜、载尔之地如铁、';
_Deu28_24='耶和华必以尘沙为雨、自天降于尔土、俾尔灭亡、';
_Deu28_25='耶和华必使尔为敌所败、尔攻之也由一途、尔逃之也由七途、抛弃于天下万国之中、';
_Deu28_26='尔尸必为飞禽走兽所食、无人逐之、';
_Deu28_27='耶和华必以埃及人所患之痈、痔、疥、癣、不治之症、加乎尔身、';
_Deu28_28='又必使尔颠狂、目瞽心惊、';
_Deu28_29='虽在日中、犹如瞽者暗中摸索、所行所为、不获亨通、恒遭暴虐劫夺、无人救援、';
_Deu28_30='聘妻而人与之寝、筑室而己不得居、植葡萄园而不得食其果、';
_Deu28_31='尔牛被宰、尔目击之、而不得食、尔驴被夺、尔目击之、而不见返、尔羊付于尔敌、无人救尔、';
_Deu28_32='子女付于异族、尔将终日瞻望、至于目盲、无力拯之、';
_Deu28_33='尔之土产、及尔劳而得者、将为尔所未识之民吞噬、尔惟受虐见迫、历久如是、';
_Deu28_34='尔目所见、必致颠狂、';
_Deu28_35='耶和华必以恶疮、加于尔膝与股、自踵延及于顶、无术以疗、';
_Deu28_36='耶和华必以尔及尔所立之王、徙至尔与尔祖素所未识之国、在彼奉事木石之神、';
_Deu28_37='于耶和华徙尔所至之国、必为人所骇异、作谚语及话柄、';
_Deu28_38='尔之田亩、播种则多、获实则少、蝗食故也、';
_Deu28_39='植葡萄园而治之、不收其果、不饮其酒、虫食故也、';
_Deu28_40='四境有橄榄树、不以其油膏身、果陨故也、';
_Deu28_41='尔生子女、不为尔有、被虏故也、';
_Deu28_42='尔囿之树、尔地之产、为蝗所食、';
_Deu28_43='尔中宾旅、必愈升愈高、尔愈降愈卑、';
_Deu28_44='彼可贷金于尔、尔不贷金于彼、彼为首、尔为尾、';
_Deu28_45='凡此诸诅、必追袭尔、临及尔、俾尔灭亡、因尔不听尔上帝耶和华所谕之言、守其诫命典章、';
_Deu28_46='凡此诸诅、必为异迹奇事于尔、爰及子孙、历世靡暨、';
_Deu28_47='尔当富有之时、不中心欣喜、奉事尔上帝耶和华、';
_Deu28_48='尔必饥渴、裸裎、匮乏、服役于敌、耶和华所遣攻尔者、彼以铁轭置于尔颈、迨尔灭亡、';
_Deu28_49='耶和华必使远民、如鹰之飞、来自地极、以攻击尔、其言尔不之识、';
_Deu28_50='其容强悍、不顾耆老、不恤幼稚、';
_Deu28_51='尔畜所生、尔土所产、俱为所食、迨尔灭亡、尔谷与酒及油、牛群之犊、羊群之羔、取之无遗、迨尔灭亡、';
_Deu28_52='尔上帝耶和华所赐尔之全地、其中诸邑、城垣高固、尔所恃也、敌必困尔于中、迨其倾圮、';
_Deu28_53='被围之时、受敌窘迫、至食子女之肉、尔上帝耶和华所赐者、';
_Deu28_54='尔中荏弱娇嫩之人、必怒视其兄弟、及怀中之妻室、遗留之子女、';
_Deu28_55='甚至彼于敌围尔邑、窘迫之际、食其子女之肉、不肯分给亲属、无所遗余故也、';
_Deu28_57='尔中荏弱娇嫩之妇、因其袅娜、以足践地、犹且不屑、必怒视其怀中之夫、与其子女、暨膝间之婴孩、及凡所生、缘敌围邑窘迫、而无所得、则私食之、';
_Deu28_58='如尔不守此书所载法律之言、不畏尔上帝耶和华尊荣可畏之名、';
_Deu28_59='则耶和华必使尔遘奇异之灾、至重至久之殃、艰苦缠绵之病、爰及苗裔、';
_Deu28_60='加以埃及诸疾、尔所畏者、必附尔身、';
_Deu28_61='更有诸疾诸灾、律书所未载者、耶和华亦以相加、迨尔灭亡、';
_Deu28_62='昔尔人数、如天星之多、因不听尔上帝耶和华命、致所遗无几、';
_Deu28_63='昔耶和华以善待尔、昌炽尔为悦、厥后以毁灭尔、歼殄尔为悦、使尔绝于所入而得之地、';
_Deu28_64='耶和华必散尔于列邦、自地极至天涯、在彼奉事木石之神、尔与尔祖所未识者、';
_Deu28_65='在此族中、不获绥安、无有驻足之所、耶和华必使尔心栗目盲、精神衰败、';
_Deu28_66='尔之生命、悬寄危境、昼夜惊惶、料难保全、';
_Deu28_67='因心所惧、与目所见、朝必曰愿得及暮、暮必曰愿得及朝、';
_Deu28_68='往埃及之途、我曾谕尔、不复见之、耶和华必使尔驾舟复返、在彼自鬻于敌、为仆为婢、无人市尔、';
_Deu29_1='耶和华在何烈、与以色列人立约、此外又在摩押、谕摩西与以色列人立约、其言如左、';
_Deu29_2='摩西召以色列众、告之曰、昔尔目击耶和华在埃及、行于法老与臣、及其全地之事、';
_Deu29_3='即大试链、与异迹奇事、尔所见者、';
_Deu29_4='惟至今日、耶和华未尝赐尔心能明、目能见、耳能听、';
_Deu29_5='我导尔于野、历四十年、尔衣在身而不敝、尔履在足而不坏、';
_Deu29_6='饼则未食、清酒醇醪未饮、使尔知耶和华乃尔之上帝、';
_Deu29_7='尔曹至此地、希实本王西宏、巴珊王噩、出与我战、而我击之、';
_Deu29_8='据有其地、给于流便迦得二支派、及玛拿西支派之半、以为恒业、';
_Deu29_9='故当遵行此约之言、使凡所为、无不亨通、○';
_Deu29_10='今尔有众、牧伯、族长、长老、有司、以色列诸丁男、';
_Deu29_11='尔之子女妻室、营中宾旅、自采薪者、及汲水者、俱立于尔上帝耶和华前、';
_Deu29_12='使尔与于尔上帝耶和华之约与誓、即其今日与尔所立者、';
_Deu29_13='彼以尔为己民、己为尔之上帝、践其前言、循其与尔列祖亚伯拉罕以撒雅各所誓者、';
_Deu29_14='此约与誓、我不第与尔曹立也、';
_Deu29_15='凡今日于我上帝耶和华前、与我同在、及不同在者、亦与立之、';
_Deu29_16='昔我侪居埃及、暨经历诸邦、尔所知也、';
_Deu29_17='其中所可憎者、木石金银偶像、尔亦见之、';
_Deu29_18='此约之立、以免尔中男女、宗族支派、今日中心违弃我上帝耶和华、往事斯族之神、致有荼毒之根、生于尔中、';
_Deu29_19='闻此诅言、犹中心自慰曰、我虽刚愎自用、渴时痛饮、亦可获安、';
_Deu29_20='若此者、耶和华必不赦宥、其怒与忌、如烟之出、必攻斯人、以书所载之诅、加乎其身、涂其名于天下、';
_Deu29_21='在以色列诸支派中、耶和华必区别之、循律书所载约中之诅言、加以祸害、';
_Deu29_22='尔后世子孙、及彼远人、见此地之灾、暨耶和华所降之疾、';
_Deu29_23='又见硫磺与盐、火焚遍地、不种不产、不生草莱、如所多玛、蛾摩拉、押玛、洗扁、为耶和华忿怒所倾覆者、';
_Deu29_24='列邦人皆问曰、耶和华何为行此于斯土、其怒若是之烈、果何故乎、';
_Deu29_25='人将对曰、其祖之上帝耶和华、导之出埃及时、与之立约、而彼背之、';
_Deu29_26='奉事崇拜他神、素所未识、耶和华亦未尝听其服从者、';
_Deu29_27='故耶和华震怒斯土、以书所载之诅加之、';
_Deu29_28='耶和华以气愤、忿怒恚恨、拔之斯土、投于异邦、有如今日、';
_Deu29_29='隐微之事、属我上帝耶和华、惟明显之事、永属于我、爰及子孙、俾守此律之言、';
_Deu30_1='我所陈于尔前之祝与诅、既已临尔、于尔上帝耶和华逐尔而至之邦、追忆此事、';
_Deu30_2='与尔子孙、一心一意归尔上帝耶和华、遵从其言、循我今日所谕尔者、';
_Deu30_3='则尔上帝耶和华将矜恤尔、返尔俘囚、自散尔而至之列邦集尔、';
_Deu30_4='尔见逐者至于天涯、尔上帝耶和华必由彼集尔、携之而归、';
_Deu30_5='尔祖所据之地、尔上帝耶和华必导尔入而得之、降福于尔、俾尔昌炽、较祖尤众、';
_Deu30_6='尔上帝耶和华必制尔情欲、爰及子孙、使一心一意爱尔上帝耶和华、致得生存、';
_Deu30_7='尔上帝耶和华、必以是诅、加诸尔敌、及憾尔迫尔者、';
_Deu30_8='尔将旋归、听从耶和华之言、遵行其诫、我今日所谕尔者、';
_Deu30_10='尔若听从尔上帝耶和华之言、守此律书所载之诫命典章、一心一意归尔上帝耶和华、则尔上帝耶和华必于凡尔所为、锡以福祉、身之所生、畜之所出、土之所产、尽皆蕃衍、耶和华心复悦尔、锡以福祉、如昔悦尔祖然、';
_Deu30_11='我今谕尔之诫、行之非难、离尔非远、';
_Deu30_12='不在天上、致尔自谓、谁升天携之以至、使我闻而行之、';
_Deu30_13='不在海外、致尔自谓、谁济海携之以至、使我闻而行之、';
_Deu30_14='斯道密迩乎尔、在尔口、在尔心、俾尔行之、○';
_Deu30_15='我今日以生与福、死与祸、陈于尔前、';
_Deu30_16='谕尔爱尔上帝耶和华、遵行其道、守其诫命、典章律例、致得生存昌炽、尔上帝耶和华于尔所入而据之地、锡尔以嘏、';
_Deu30_17='如尔中心违离、不欲听从、为人所诱、崇事他神、';
_Deu30_18='我今告尔、尔必灭亡、于渡约但而得之地、不得延年、';
_Deu30_19='我今呼吁天地为证、以生死祝诅、陈于尔前、尔其选生、俾尔及尔子孙、得以生存、';
_Deu30_20='且爱尔上帝耶和华、听从其言、而依附之、盖耶和华为尔生命、及尔延年之由、使尔居于其所誓赐尔祖亚伯拉罕以撒雅各之地、';
_Deu31_1='摩西以斯言告以色列众曰、';
_Deu31_2='我今百有二十岁矣、不复能出入于尔中、耶和华亦曾谕我曰、尔不得渡此约但、';
_Deu31_3='尔上帝耶和华为尔先导、歼斯族于尔前、使尔据有其地、约书亚必导尔济河、如耶和华所言、';
_Deu31_4='耶和华翦灭亚摩利二王西宏与噩、及其国、亦必如是待斯族、';
_Deu31_5='耶和华既付之于尔、当如我所谕而待之、';
_Deu31_6='强乃志、壮乃心、勿畏葸、勿恐惶、尔上帝耶和华与尔偕往、不弃尔、不遗尔、';
_Deu31_7='摩西召约书亚、于以色列众前谕之曰、强乃志、壮乃心、尔必与民偕往、入耶和华誓赐其祖之地、使得为业、';
_Deu31_8='耶和华为尔先导、与尔同在、不弃尔、不遗尔、勿畏惧、勿惊惶、○';
_Deu31_9='摩西书此律、授舁耶和华约匮之利未人祭司、及以色列长老、';
_Deu31_10='谕之曰、每七载、豁免年、构庐节期、';
_Deu31_11='以色列众咸至、觐尔上帝耶和华于其所选之处、当诵此律、使众闻之、';
_Deu31_12='集民男女幼稚、及旅于尔邑者、俾其听之、学习寅畏尔上帝耶和华、遵守此律之言、';
_Deu31_13='子女尚无识者、亦使听之、学习毕生寅畏尔上帝耶和华、于渡约但而得之地、○';
_Deu31_14='耶和华谕摩西曰、尔之死期伊迩、当召约书亚偕诣会幕、我将付托之、摩西与约书亚乃诣会幕、';
_Deu31_15='耶和华乘云柱见于幕中、云柱止于幕门、';
_Deu31_16='耶和华谕摩西曰、尔与列祖偕眠、斯民必于所至之地、徇欲从异族之神、离弃我、背我与立之约、';
_Deu31_17='是日我必怒而弃之、掩面不顾、使被吞噬、多遭灾祸、时彼必曰、此灾临我、岂非以我上帝不在我中乎、';
_Deu31_18='因其转从他神、行此恶事、我必掩面不顾之、';
_Deu31_19='故当作歌、教以色列人、使其口诵、以为之证、';
_Deu31_20='我所誓许其祖流乳与蜜之地、既导之入、彼得饱食、身体丰肥、斯时也、彼转从他神、藐视乎我、背我之约、';
_Deu31_21='洎乎多遭灾祸、斯歌在其后裔之口、尚未遗忘、必为其证、盖我未导之入所誓赐之地、已知其所图、';
_Deu31_22='当日摩西作歌、教以色列人、';
_Deu31_23='耶和华谕嫩之子约书亚曰、强乃志、壮乃心、尔将导以色列人入我所誓赐之地、我必偕尔、○';
_Deu31_24='摩西以此律言、书之既毕、';
_Deu31_25='遂谕舁耶和华约匮之利未人曰、';
_Deu31_26='以此律书、置于尔上帝耶和华约匮之侧、为证于尔、';
_Deu31_27='盖我知尔悖逆强项、我今犹存、与尔同在、尔尚悖逆耶和华、况我殁后乎、';
_Deu31_28='当使尔支派之长老有司咸集、我将以此言告之、呼吁天地、于彼为证、';
_Deu31_29='我知我死之后、尔必自坏、离我所谕之道、至于末期、灾祸必临尔身、因尔行耶和华所视为恶者、尔之所为、激其震怒、';
_Deu31_30='摩西尽诵歌词、使以色列会众听闻、';
_Deu32_1='天其侧耳、我将有言、地其听我口中之语、';
_Deu32_2='我道淋漓若雨、我言滴沥如露、犹小雨之润草、似时雨之灌蔬、';
_Deu32_3='我将扬耶和华之名、尔其称我上帝为大、';
_Deu32_4='维彼磐石、其工纯全、其道正直、上帝诚实旡妄、公正无私、';
_Deu32_5='惟此世代、乖戾邪曲、对于上帝、行事邪僻、弗为其子、乃为点污、';
_Deu32_6='愚昧无知之民、报耶和华乃如是乎、彼非尔父而购尔乎、彼乃造尔立尔、';
_Deu32_7='追忆往古之日、思念历代之年、问于尔父、彼必示尔、询诸长老、彼必告尔、';
_Deu32_8='至高者使诸族得业、俾世人散处、爰定列邦之疆域、循以色列之人数、';
_Deu32_9='耶和华之分乃其庶民、雅各为其恒业、';
_Deu32_10='彼遇之于荒漠之地、兽嘷之野、护卫之、眷顾之、保之如眸子、';
_Deu32_11='如鹰搅巢、振翮于雏、舒翼以引、负之其上、';
_Deu32_12='独耶和华导之、无异族之神偕在、';
_Deu32_13='使其驾行地之高处、食田所产、?岩穴所出之蜜、哺坚石所产之油、';
_Deu32_14='使食牛酪、羊乳羔脂、及巴珊之牡绵羊、牡山羊、至嘉之麦、亦饮葡萄之汁、';
_Deu32_15='耶书仑丰肥而奔踶、硕大而光泽、乃违离造之之上帝、藐视救之之磐石、';
_Deu32_16='崇事异族之神、以触其忌、行作可憎之事、以激其怒、';
_Deu32_17='祭祀鬼魔、非是上帝、乃彼素所未识、新造初立之神、尔祖未尝寅畏者、';
_Deu32_18='产尔之磐石、尔不忆之、生尔之上帝、尔乃忘之、';
_Deu32_19='耶和华见而憎之、因其子女干厥震怒、';
_Deu32_20='曰、我将掩面、不加眷顾、观其终局如何、彼乃乖戾之族、无诚信之子女、';
_Deu32_21='彼以非神者触我忌、以虚无者激我怒、我将以异族触彼忌、以蚩氓激彼怒、';
_Deu32_22='盖我怒如火燎、烧及阴府、焚毁大地、暨其出产、燃彼山基、';
_Deu32_23='我将以灾积于其身、以我之矢、射之务尽、';
_Deu32_24='使其因饥而瘦、因热而败、因苦而灭、害于兽齿、伤于虫毒、';
_Deu32_25='外遭锋刃、内受惊惶、少男幼女、乳子白叟、沦胥以亡、';
_Deu32_26='我曰、将散之于远方、绝其志于人间、';
_Deu32_27='第恐敌人激我、仇人误视、自谓我手力大、非耶和华所行、';
_Deu32_28='斯民无谋猷、中心无聪慧、';
_Deu32_29='愿其有智、明乎此事、思厥终局、';
_Deu32_30='若非其磐石鬻之、耶和华付之、则敌一焉能驱千、二焉能逐万、';
_Deu32_31='敌之磐石、不如我之磐石、此敌自为证也、';
_Deu32_32='其葡萄树属所多玛、产自蛾摩拉田、其果如胆、其穗甚苦、';
_Deu32_33='其酒乃蛇之毒、蝮之恶毒、';
_Deu32_34='其恶非积于我前、封于我库乎、';
_Deu32_35='伸冤在我、其足踬时、我必报之、祸日伊迩、灾难速临、';
_Deu32_36='耶和华见其民之力已废、被束者、自由者、靡有孑遗、必为其民伸冤、为其仆回意、';
_Deu32_37='曰、彼之神安在、所恃之磐石奚存、';
_Deu32_38='飨尔祭牲之脂、饮尔灌祭之酒者、其起而助尔护尔、';
_Deu32_39='当知我之为我、无神偕我、我使人死、亦使人生、我伤之、亦医之、无能拯于我手、';
_Deu32_40='我向天举手曰、我指永生而誓、';
_Deu32_41='倘砺闪烁之刃、施行审鞫、敌我者、我必罚之、憾我者、我必报之、';
_Deu32_42='必使我矢醉于血、我刃吞厥肉、即被虏见杀者之血、敌魁头颅之肉、';
_Deu32_43='尔列族欤、当与其民同乐、盖彼必为其仆之血伸冤、报复厥敌、必为其地与民赎罪、○';
_Deu32_44='摩西与嫩之子约书亚、以此歌词、诵与以色列民、';
_Deu32_45='诵之既毕、';
_Deu32_46='摩西谓之曰、我今日告尔之词、当存于心、命尔子孙、遵守斯律之言、';
_Deu32_47='此事于尔、所关非浅、乃尔之生命、由此得以延年、于渡约但而得之地、○';
_Deu32_48='当日耶和华谕摩西曰、';
_Deu32_49='摩押地、耶利哥相对之所、亚巴琳山、尼波岗、尔其陟之、瞻望迦南、我所锡于以色列族为业之地、';
_Deu32_50='尔既陟之、必死于彼、而归乃祖、如尔兄亚伦死于何珥山、而归其祖然、';
_Deu32_51='昔在寻野、加低斯米利巴水、尔曹不于以色列人中、尊我为圣、干罪于我、';
_Deu32_52='故我所锡以色列族之地、尔惟遥观、不得入之、';
_Deu33_1='上帝仆摩西、于未死之先、为以色列人祝嘏、';
_Deu33_2='曰、耶和华至自西乃、起自西珥、著自巴兰、来自万圣、法律出其右手、势如烈火、';
_Deu33_3='彼眷爱斯民、众圣在其手中、坐其足下、领受其言、';
_Deu33_4='摩西命以法律、为雅各会众之恒业、';
_Deu33_5='彼于耶书仑为王、民之族长咸集、以色列支派皆就之、○';
_Deu33_6='愿流便生存不死、惟人数维寡、○';
_Deu33_7='论犹大则曰、耶和华欤、俯听犹大之呼吁、导归故族、彼以手为己搏战、尔必助之攻敌、○';
_Deu33_8='论利未则曰、耶和华欤、尔之土明乌陵、与尔圣者偕、尔于玛撒试之、于米利巴水与之争、';
_Deu33_9='言及父母、彼曰我未见之、不认兄弟、不识子女、乃因遵行尔命、谨守尔约、';
_Deu33_10='彼将以尔律例教雅各、以尔法律诲以色列、焚香于尔前、献全牲燔祭于尔坛、';
_Deu33_11='耶和华欤、锡嘏其财物、悦纳其所为、洞穿其敌、及憾之者之腰、使不复起、○';
_Deu33_12='论便雅悯则曰、耶和华所眷爱者、将安居其侧、耶和华终日庇护之、使处两肩之间、○';
_Deu33_13='论约瑟则曰、愿耶和华锡嘏其地、赐以天上之宝、空际之露、地中之泉、';
_Deu33_14='日所生之果、月所产之宝、';
_Deu33_15='古山之上品、恒岳之嘉物、';
_Deu33_16='地与其中所韫之珍奇、及居荆棘中者之恩惠、愿悉归于约瑟之首、临于冠兄弟者之顶、';
_Deu33_17='彼如牛之首生、有威可畏、其角如兕角、将抵触异邦、至于地极、以法莲之万万、玛拿西之千千是也、○';
_Deu33_18='论西布伦则曰、西布伦欤、尔出外可欢欣、以萨迦欤、尔居幕可喜乐、';
_Deu33_19='必召万民登山、奉献义祭、因其必享海中之丰裕、沙中之珍藏、○';
_Deu33_20='论迦得则曰、恢廓迦得者、宜颂美焉、迦得伏如牝狮、断伤人之首臂、';
_Deu33_21='彼先选得其业、乃为立律者所遗留、遂偕族长而来、行耶和华之公义、及其与以色列所立之律例、○';
_Deu33_22='论但则曰、但乃稚狮、踊跃出于巴珊、○';
_Deu33_23='论拿弗他利则曰、拿弗他利欤、沾恩既足、受福且盈、由耶和华所赐、西方南方、尔其据以为业、○';
_Deu33_24='论亚设则曰、愿亚设因多子而获福、为兄弟所悦纳、浸足于油、';
_Deu33_25='尔之楗乃铁乃铜、尔之力随日所需、○';
_Deu33_26='耶书仑欤、无有若上帝者、乘云而行、赫赫于天、惟尔是辅、';
_Deu33_27='永生上帝、为尔居所、恒久之臂、惟尔是扶、逐敌于尔前、命尔殄灭之、';
_Deu33_28='以色列族、居处绥安、雅各之源、独在产谷与酒之地、天滴甘露、';
_Deu33_29='以色列欤、尔有福祉、何民若尔、为耶和华所拯、彼乃护尔之干、荣尔之刃、敌必屈伏于尔、尔将履其崇邱、';
_Deu34_1='摩西自摩押平原、登尼波山、陟耶利哥相对之毗斯迦岭、耶和华示以基列全地、至于但境、';
_Deu34_2='及拿弗他利全地、以法莲玛拿西地、犹大全地、至于西海、';
_Deu34_3='南方与棕树城耶利哥谷之平原、至于琐珥、';
_Deu34_4='耶和华谕之曰、此地乃我所誓于亚伯拉罕以撒雅各、以赐其后裔者、我使尔目睹、惟不得济、';
_Deu34_5='于是耶和华之仆摩西卒于摩押、如耶和华所言、';
_Deu34_6='葬于摩押之谷、在伯毗珥相对之所、越至今日、无有知其墓者、';
_Deu34_7='摩西卒时、年百有二十、其目未眊、其力未衰、';
_Deu34_8='以色列人于摩押平原、为之哀哭三旬、盈其日数、';
_Deu34_9='嫩之子约书亚、因摩西曾按手其首、充以智慧之神、以色列人听从之、遵耶和华所谕摩西之命、';
_Deu34_10='此后以色列中、未有挺生先知、若摩西者、为耶和华晤对相识、';
_Deu34_11='遣之在埃及地、行异迹奇事于法老、及其诸臣、与其四境、';
_Deu34_12='并显大能之手、行可畏之事、以色列众目睹、';
_Jos1_1='耶和华仆摩西死后、耶和华谕摩西从者、嫩之子约书亚曰、';
_Jos1_2='我仆摩西死矣、今尔与民起而济此约但、往我所赐以色列族之地、';
_Jos1_3='凡尔足所履之处、我悉以锡尔、如我昔与摩西所言、';
_Jos1_4='自旷野暨利巴嫩、至伯拉大河、赫族全地、爰及大海日入之所、咸为尔境、';
_Jos1_5='尔之毕生、无人能御尔、我必偕尔、如昔偕摩西然、必不遗尔、不弃尔也、';
_Jos1_6='强乃心、壮乃志、以尔必导斯民、得我誓赐其祖之地、';
_Jos1_7='惟当强乃心、壮乃志、悉守我仆摩西命尔之律、而遵行之、勿偏于左、勿偏于右、俾尔无论何往、靡不亨通、';
_Jos1_8='惟此律书、勿离尔口、昼夜思维、守其所录、致获坦途、而得利达、';
_Jos1_9='我岂不命尔乎、强乃心、壮乃志、勿畏葸、勿恐惶、无论何往、尔上帝耶和华与尔偕焉、○';
_Jos1_10='于是约书亚命民间有司曰、';
_Jos1_11='巡营谕民、宜备糇粮、三日之内、必济约但、入据尔上帝耶和华赐尔为业之地、';
_Jos1_12='时、约书亚语流便人、迦得人、及玛拿西支派之半曰、';
_Jos1_13='尔当追念耶和华仆摩西谕尔之言云、尔上帝耶和华既已锡尔绥安、亦必锡尔斯土、';
_Jos1_14='尔之妻孥牲畜、可留于约但东、摩西予尔之地、惟尔勇士、必皆执兵、先尔兄弟而济以助之、';
_Jos1_15='迨耶和华锡尔兄弟绥安、如锡于尔、使之亦得尔上帝耶和华所赐之地、后乃返得尔业、即耶和华仆摩西所予约但东日出之地、';
_Jos1_16='对曰、凡尔所谕、我必行之、凡尔所遣、我必往焉、';
_Jos1_17='昔我诸事听从摩西、今亦如是听从尔、惟愿尔上帝耶和华偕尔、如偕摩西然、';
_Jos1_18='凡逆尔命、不遵尔所谕者、必致之死、惟当强乃心、壮乃志、';
_Jos2_1='嫩之子约书亚由什亭潜遣二谍、曰、往窥其地及耶利哥、二人遂往、入宿妓室、妓名喇合、';
_Jos2_2='或告耶利哥王曰、今夜有以色列人至此察地、';
_Jos2_3='耶利哥王遣人谓喇合曰、诣尔入尔室者、当携之出、盖彼为察全地而来、';
_Jos2_4='妇匿二人、则曰、其人诚至此、我不知其奚自、';
_Jos2_5='昏暮闭邑门时、其人出矣、不知何往、速追必及、';
_Jos2_6='妇已引之陟屋巅、以所陈麻秸藏之、';
_Jos2_7='使者由约但津之道而追、既出、邑门遂闭、';
_Jos2_8='二人未寝、妇陟屋巅就之、';
_Jos2_9='曰、耶和华以此地赐尔、我所知也、缘尔之故、吾侪畏惧、斯土之民丧胆、';
_Jos2_10='尔出埃及时、耶和华使红海之水涸于尔前、约但东之亚摩利二王西宏及噩、为尔所灭、我已闻之、';
_Jos2_11='我侪闻而心怯、以尔之故、无不气馁者、盖尔上帝耶和华、乃上天下地之上帝也、';
_Jos2_12='今我以仁慈待尔、请指耶和华而誓、亦必以仁慈待我父家、示我以实证、';
_Jos2_13='保存我父母、兄弟姊妹、及凡所有、拯我性命、免于死亡、';
_Jos2_14='二人曰、尔若不泄我事、我以己命代尔、迨耶和华予我地时、我必以仁慈诚实待尔、';
_Jos2_15='妇之居室、在于城垣、遂以绳缒二人、由牖而下、';
_Jos2_16='谓之曰、当往于山、免追者遇尔、自匿三日、迨追者返、然后前行、';
_Jos2_17='二人曰、尔使我所发之誓、我必守之而无咎、';
_Jos2_18='我侪至斯土时、尔须以此绛绳、系于缒我之牖、集尔父母兄弟、及父全家、入于此室、';
_Jos2_19='凡出尔门、入衢遇害、血归其首、我则无辜、惟偕居尔家者、有人害之、血归我首、';
_Jos2_20='如泄我事、则尔使我所发之誓、与我无与、';
_Jos2_21='曰、可如尔言以行、遂遣之去、以绛绳系于牖、';
_Jos2_22='二人至山、居之三日、待追者返、追者沿途求之不获、';
_Jos2_23='二人下山、济河而返、至嫩之子约书亚、以所遇者悉告之、';
_Jos2_24='又曰、耶和华果以全地付我、斯土之民、尽为我而丧胆、';
_Jos3_1='约书亚夙兴、偕以色列众离什亭、至约但、未济而宿、';
_Jos3_2='越三日、有司巡营、';
_Jos3_3='谕民曰、尔见利未人祭司舁尔上帝耶和华之约匮、则离尔所、从诸其后、';
_Jos3_4='相距约二千肘、不可近前、藉知当行之途、昔尔所未行者、';
_Jos3_5='约书亚告民曰、尔当洁己、明日耶和华将行奇事于尔中、';
_Jos3_6='又告祭司曰、当舁约匮、先民而济、祭司遂舁约匮、先民而行、';
_Jos3_7='耶和华谕约书亚曰、自今日始、我将使尔为大于以色列众前、俾知我今偕尔、如昔偕摩西然、';
_Jos3_8='当命舁约匮之祭司、至约但滨、立于水中、';
_Jos3_9='约书亚告以色列人曰、尔曹前来、听尔上帝耶和华之言、';
_Jos3_10='又曰、尔可知维生上帝在于尔中、必于尔前驱逐迦南人、赫人、希未人、比利洗人、革迦撒人、亚摩利人、耶布斯人、';
_Jos3_11='全地主宰之约匮、先尔而入约但河中、';
_Jos3_12='今在以色列支派中、当简十二人、每支派一人、';
_Jos3_13='祭司舁全地主宰耶和华之约匮、立足约但水中时、水必断流、自上而下之水、必立为堆、';
_Jos3_14='民既离幕、欲济约但、祭司舁约匮先民而行、';
_Jos3_15='时值收获、约但水溢于岸、舁约匮之祭司至河、足濡于水、';
_Jos3_16='自上而下之水、遂立为堆、相离甚远、在撒拉但旁之亚当邑、其流于亚拉巴盐海之水悉绝、民乃由耶利哥相对之处而济、';
_Jos3_17='舁耶和华约匮之祭司、稳立燥土、在约但河中、待以色列族尽由陆地、而过约但、';
_Jos4_1='民众既济约但、耶和华谕约书亚曰、';
_Jos4_2='当于民中简十二人、每支派一人、';
_Jos4_3='命之曰、自约但河中、祭司立足之所、取石十二、携之过河、置于今夜宿处、';
_Jos4_4='约书亚乃召所备之以色列人十二、每支派一人、';
_Jos4_5='谓之曰、入约但河、至尔上帝耶和华之匮前、按以色列支派之数、各取一石、荷之以肩、';
_Jos4_6='以为证于尔中、异日尔子孙问尔曰、此石何意、';
_Jos4_7='则曰、昔耶和华之约匮济约但、水绝流于其前、此石永为以色列人之志、';
_Jos4_8='以色列人按其支派之数、自约但中取石十二、携至宿处而置之、遵耶和华谕约书亚之命、';
_Jos4_9='约书亚又立石十二于约但河中、在舁约匮祭司立足之所、至今犹存、';
_Jos4_10='舁匮之祭司立约但中、待耶和华命约书亚谕民之事、摩西所命约书亚者、行之已毕、民济甚速、';
_Jos4_11='民既尽济、耶和华之匮与祭司亦济、为民目击、';
_Jos4_12='流便人、迦得人、及玛拿西支派之半、遵摩西所言、执兵先以色列人而济、';
_Jos4_13='备战者约四万、于耶和华前济河、至耶利哥平原以待战、';
_Jos4_14='是日耶和华使约书亚为大于以色列众前、毕生民畏之、如畏摩西然、○';
_Jos4_15='耶和华谕约书亚曰、';
_Jos4_16='命舁法匮之祭司、自约但而上、';
_Jos4_17='乃命之曰、尔其自约但而上、';
_Jos4_18='舁耶和华约匮之祭司、既自约但而上、立足陆地、河水复流原处、涨溢于岸如故、';
_Jos4_19='正月十日、民自约但而上、建营于耶利哥东界之吉甲、';
_Jos4_20='自河中所取之十二石、约书亚立之于吉甲、';
_Jos4_21='谓以色列人曰、异日尔之子孙、问其祖父曰、此石何意、';
_Jos4_22='可告之曰、昔以色列人由陆地过约但、';
_Jos4_23='盖尔上帝耶和华使约但水涸于尔前、以待尔济、如昔使红海涸于我前、以待我济然、';
_Jos4_24='使地上亿兆、皆知耶和华手有巨能、俾尔寅畏尔上帝耶和华、至于永世、';
_Jos5_1='约但西亚摩利列王、海滨迦南列王、闻耶和华使约但水涸于以色列人前、以待其济、则为之心怯而气馁、○';
_Jos5_2='时、耶和华谕约书亚曰、以石制刀、复为以色列人行割、';
_Jos5_3='约书亚遂以石制刀、为以色列人行割于阿珥拉山、';
_Jos5_4='其所以行此、因出埃及之众、所有丁男战士、出埃及后、皆死于旷野途间也、';
_Jos5_5='凡出埃及之民、俱已受割、惟生于旷野途间者、未之受焉、';
_Jos5_6='盖以色列人游行旷野、历四十年、迨出埃及民之战士皆死、以其不遵耶和华命故也、耶和华昔所誓于列祖、必锡我侪流乳与蜜之地、今则发誓、不许见之、';
_Jos5_7='彼之子孙、耶和华所使似续者、途间未受割、约书亚为彼行之、';
_Jos5_8='行割已毕、民在营中、各居其所、以待痊愈、';
_Jos5_9='耶和华谕约书亚曰、埃及之辱、我今使之转离乎尔、故其地名曰吉甲、至于今日、○';
_Jos5_10='以色列人建营于吉甲、至月之十四日夕、守逾越节于耶利哥平原、';
_Jos5_11='翌日、民食其地所产、无酵之饼、火烘之谷、';
_Jos5_12='既食其地所产、翌日玛那遂止、以色列人不复得之、是年食迦南土产、○';
_Jos5_13='约书亚近耶利哥时、举目见有一人、拔刃对立、约书亚就而问曰、尔为我乎、为敌乎、';
_Jos5_14='曰、非也、我来为耶和华军长、约书亚遂伏地拜曰、我主谕仆何词、';
_Jos5_15='耶和华军长曰、尔所立者圣地也、解尔足履、约书亚遵命而行、';
_Jos6_1='耶利哥缘以色列人、严闭邑门、无人出入、';
_Jos6_2='耶和华谕约书亚曰、我以耶利哥、及其王与勇士、悉付尔手、';
_Jos6_3='尔诸战士、日当绕城一周、六日皆然、';
_Jos6_4='祭司七人、当执七角、行于匮前、越至七日、绕城七次、祭司吹角、';
_Jos6_5='吹角声长、尔曹闻之、众当大声而呼、城垣则圮、民各直前、';
_Jos6_6='嫩之子约书亚召诸祭司曰、当舁耶和华约匮、祭司七人执七角、行于匮前、';
_Jos6_7='又谕民曰、前往绕城、战士行于耶和华匮前、';
_Jos6_8='谕民已毕、祭司七人执七角、行于耶和华前而吹之、耶和华约匮随其后、';
_Jos6_9='战士行于吹角之祭司前、后队行于匮后、祭司且行且吹其角、';
_Jos6_10='约书亚命民曰、勿号呼、勿发声、勿出言、迨我命尔号呼之日、始可号呼、';
_Jos6_11='遂使耶和华匮绕城一次、返营而宿、○';
_Jos6_12='诘朝、约书亚夙兴、祭司舁耶和华匮、';
_Jos6_13='祭司七人执七角、行于耶和华匮前而吹之、战士行于其前、后队行于耶和华匮后、祭司且行且吹其角、';
_Jos6_14='次日绕城一次、而返于营、如是者六日、';
_Jos6_15='越至七日、黎明夙兴、绕城如前、惟是日七次、';
_Jos6_16='绕至七次、祭司吹角、约书亚谕民曰、尔其号呼、盖耶和华以城付尔、';
_Jos6_17='城暨所有、必归耶和华以灭之、惟妓喇合、及其全家、可俾生存、以其曾匿我侪所遣之使也、';
_Jos6_18='当灭之物、尔宜慎而远之、免取当灭之物、使以色列营服诅而遭祸、';
_Jos6_19='金银暨铜铁诸器、悉归耶和华为圣、入于其库、';
_Jos6_20='于是民众号呼、祭司吹角、民闻角声、遂大号呼、城垣则圮、众各直入、而取其城、';
_Jos6_21='邑中男女老幼、牛羊与驴、皆以刃歼之、';
_Jos6_22='约书亚命窥地之二人曰、入妓之室、以妇及其所有、携之而出、循尔所誓、';
_Jos6_23='少年二谍遂入、以喇合、与其父母兄弟、及凡所有、并其亲属、携之而出、置以色列营外、';
_Jos6_24='众以火毁其城、暨其中所有、惟金银及铜铁诸器、置于耶和华室之库、';
_Jos6_25='约书亚因妓喇合曾匿所遣窥耶利哥之使、故生存之、与其父家、及凡所有、使居以色列中、至于今日、';
_Jos6_26='时、约书亚以誓戒众曰、起而重建耶利哥城者、必服诅于耶和华、筑基时、必丧长子、置门时、必丧季子、';
_Jos6_27='耶和华与约书亚偕、其声名洋溢乎四方、';
_Jos7_1='以色列人缘当灭之物而获罪、盖犹大支派、谢拉曾孙、撒底孙、迦米子亚干、取当灭之物、致耶和华怒以色列人、○';
_Jos7_2='约书亚自耶利哥、遣人往伯特利东近伯亚文之艾、告之曰、往窥其地、遂往窥之、';
_Jos7_3='返见约书亚曰、艾人维寡、毋劳民众皆往、二三千人斯可击之、';
_Jos7_4='于是约三千人往彼、为艾人所败而遁、';
_Jos7_5='艾人杀其三十六人、自邑门追之、至示巴琳、击之于阪、民遂丧胆、荏弱如水、';
_Jos7_6='约书亚裂衣、与以色列长老蒙尘于首、在耶和华匮前、伏地至暮、';
_Jos7_7='约书亚曰、噫、主耶和华欤、何为导斯民过约但、付我于亚摩利人手、以灭我乎、我愿仍居约但东为幸、';
_Jos7_8='主欤、以色列人背敌而遁、余复何言、';
_Jos7_9='迦南族与此地居民闻之、必围困我、灭我名于天下、而尔为尔大名、将何为耶、';
_Jos7_10='耶和华谕约书亚曰、起、何为伏地若此、';
_Jos7_11='以色列人犯罪、背我所命之约、擅取当灭之物、匿于己器、行窃作伪、';
_Jos7_12='故以色列人见诅、不能御敌、背敌而遁、若不除当灭之物于尔中、我必不复偕尔、';
_Jos7_13='起、使民自洁、谕之曰、自洁以备明日、盖以色列之上帝耶和华云、以色列欤、尔中匿有当灭之物、非先除之、不能御敌、';
_Jos7_14='诘朝必循支派而至、耶和华所取支派、必循宗族而至、耶和华所取宗族、必循室家而至、耶和华所取室家、必使尽人而至、';
_Jos7_15='被取之人、匿有当灭之物、必毁其人、及凡所有、缘背耶和华之约、妄为于以色列中也、';
_Jos7_16='翌日、约书亚夙兴、使以色列人循其支派而至、取犹大支派、';
_Jos7_17='使犹大宗族至、而取谢拉族、使谢拉族至、而取撒底、';
_Jos7_18='使其室家尽人而至、则取犹大支派、谢拉曾孙、撒底孙、迦米子亚干、';
_Jos7_19='约书亚谓亚干曰、我子欤、尔当归荣于以色列之上帝耶和华、向之认罪、以尔所行告我、毋隐、';
_Jos7_20='亚干对曰、我诚获罪于以色列之上帝耶和华、所行如是、';
_Jos7_21='我于所夺之物中、见有示拿之美衣、及银二百舍客勒、金铤五十舍客勒、则贪而取之、今在我幕、匿于地中、银在其下、';
_Jos7_22='约书亚遣人趋至厥幕、其衣果藏于幕、银在其下、';
_Jos7_23='乃自幕中取出、携至约书亚及以色列众、置于耶和华前、';
_Jos7_24='约书亚同以色列众、取谢拉裔亚干、与银衣金铤、暨子女牛羊驴幕、及凡所有、携至亚割谷、';
_Jos7_25='约书亚曰、尔何贻祸我侪、今日耶和华必祸尔、于是以色列人以石击之、以火焚之、及其全家、';
_Jos7_26='堆石其上、至今犹存、耶和华乃息其烈怒、故其地名曰亚割谷、至于今日、';
_Jos8_1='耶和华谕约书亚曰、勿畏葸、勿恐惶、起率军旅往艾、我以艾王、与其民邑地、悉付尔手、';
_Jos8_2='宜待艾与其王、如昔之待耶利哥与其王然、惟所获之货财牲畜、尔曹可取为己有、当设伏于邑西、';
_Jos8_3='约书亚与军旅皆起、欲往于艾、遂简勇士三万、夤夜遣之、';
_Jos8_4='命之曰、伏于邑西、距城勿甚远、咸备以战、';
_Jos8_5='我与所率民众、近于其邑、彼必如昔出而攻我、我则遁逃、';
_Jos8_6='诱之出而追我、远离其邑、自谓其人遁逃如昔、';
_Jos8_7='我既遁逃、尔则起自伏所、而取其邑、尔上帝耶和华必付之于尔手、';
_Jos8_8='既取邑、必焚之、遵耶和华所言、此我所命尔者、';
_Jos8_9='约书亚既遣之、遂往艾西、伏于伯特利与艾之间、是夜约书亚宿于民中、○';
_Jos8_10='诘朝、约书亚夙兴、核其民众、偕以色列长老、先民往艾、';
_Jos8_11='所从军旅、近于邑前、建营艾北、有谷间于营艾、';
_Jos8_12='又简五千人伏于艾西、在伯特利与艾之间、';
_Jos8_13='民之全军列于邑北、伏兵列于邑西、是夜约书亚至谷中、';
_Jos8_14='艾王见之、与民夙兴、急出、至亚拉巴前、克期与以色列人战、不知邑西有伏兵也、';
_Jos8_15='约书亚与以色列众佯为败北、循野之道而遁、';
_Jos8_16='艾民咸集、追袭约书亚、被诱离邑、';
_Jos8_17='艾与伯特利、不留一男、悉追以色列族、邑门不闭、';
_Jos8_18='耶和华谕约书亚曰、以所执之戟指艾、我必付之尔手、约书亚以戟指之、';
_Jos8_19='既举手、伏兵急起、离伏所、趋入邑而取之、即焚以火、';
_Jos8_20='艾人回顾、望见邑中烟焰冲天、欲遁、左右维艰、遁于野之以色列人、转而攻追之者、';
_Jos8_21='约书亚与以色列众、见伏兵已取邑、邑中烟焰上腾、反杀艾人、';
_Jos8_22='伏兵亦出邑击之、艾人困于其中、以色列人前后击之、靡有孑遗、无得脱者、';
_Jos8_23='生擒艾王、解至约书亚、';
_Jos8_24='以色列人在田野、既尽杀所追之艾人、使殒于刃、乃返于邑、以刃屠之、';
_Jos8_25='是日艾民亡者、男女计一万二千人、';
_Jos8_26='盖约书亚执戟指艾、不缩其手、迨及尽灭其民、';
_Jos8_27='惟邑中之牲畜货财、以色列人取而归己、遵耶和华谕约书亚之命、';
_Jos8_28='约书亚焚艾、使永为邱墟、荒废至今、';
_Jos8_29='悬艾王于木、至于暮、日入时、循约书亚命、取尸下木、投诸邑门、垒石为堆、至今犹存、○';
_Jos8_30='时、约书亚为以色列之上帝耶和华、建坛于以巴路山、';
_Jos8_31='乃循耶和华仆摩西所命以色列人、摩西律书所载、以原石未加铁器者建坛、民众为耶和华献燔祭、及酬恩祭于其上、';
_Jos8_32='约书亚在彼、于以色列人前、以摩西所书法律、录之于石、';
_Jos8_33='以色列众、与长老、有司、士师、或宗族、或宾旅、咸立于匮之左右、在舁耶和华约匮之利未人祭司前、其半向基利心山、其半向以巴路山、为以色列人祝嘏、循耶和华仆摩西所命、';
_Jos8_34='厥后、约书亚宣读律书所载祝诅诸言、';
_Jos8_35='摩西所命者、约书亚于以色列会众、与其妇孺、及其中宾旅前、悉宣读之、不遗一词、';
_Jos9_1='约但之西、山地、洼地、及利巴嫩相对大海之滨、赫人、亚摩利人、迦南人、比利洗人、希未人、耶布斯人、诸王闻此、';
_Jos9_2='同心会集、欲与约书亚、及以色列族战、○';
_Jos9_3='基遍居民、闻约书亚所行于耶利哥及艾之事、';
_Jos9_4='乃行诡谲、佯为使者、以驴负旧囊、与既裂复缝之酒革囊、';
_Jos9_5='足著旧而且补之履、身服旧衣、所备之饼、则干而霉焉、';
_Jos9_6='至吉甲营、见约书亚、谓彼与以色列人曰、我自远方来、请与立约、';
_Jos9_7='以色列人谓希未人曰、尔殆居于我中、焉能与尔立约、';
_Jos9_8='其人谓约书亚曰、我乃尔仆、约书亚曰、尔曹何人、奚自而来、';
_Jos9_9='曰、仆缘尔上帝耶和华之名、来自极远之地、盖我闻其声誉、及其所行于埃及、';
_Jos9_10='暨所行于约但东之亚摩利二王、即希实本王西宏、都亚斯他录之巴珊王噩、';
_Jos9_11='我之长老、与我本土居民、谓我曰、当携途间糇粮、往迎之曰、我乃尔仆、请与立约、';
_Jos9_12='我启行诣尔时、自家所取之饼尚热、今则干而霉矣、';
_Jos9_13='革囊盛酒、其时尚新、今则裂矣、因路甚远、衣履悉敝、';
_Jos9_14='以色列人遂食其粮、而不咨诹耶和华、';
_Jos9_15='约书亚与之修好立约、容其生存、会中牧伯向之发誓、';
_Jos9_16='立约后、越三日、闻其为邻、居于其中、';
_Jos9_17='以色列人启行、三日至其邑、即基遍、基非拉、比录、基列耶琳、';
_Jos9_18='以色列人不击之、因其牧伯曾指以色列之上帝耶和华、向之发誓、会众遂怨牧伯、';
_Jos9_19='牧伯谓会众曰、我侪既指以色列之上帝耶和华而誓、不可害之、';
_Jos9_20='既与之誓、必容其生存、免震怒及我、';
_Jos9_21='又曰、当容其生存、于是使为采薪者、汲水者、服事会众、遵牧伯所言、';
_Jos9_22='约书亚召之曰、尔居我中、何言离此甚远、以欺我耶、';
_Jos9_23='因此尔必服诅、为奴之人历世不绝、采薪汲水、以供我上帝室、';
_Jos9_24='对曰、有人确告仆云、尔上帝耶和华曾谕其仆摩西、以此全地赐尔、悉灭其民、故我甚惧、以命难保、遂行是事、';
_Jos9_25='今我在尔手、尔所视为善为正者、则行之、';
_Jos9_26='于是约书亚救之、脱于以色列人手、免遭杀戮、其待之如此、';
_Jos9_27='是日使在耶和华所简之处、为会众及耶和华之坛、采薪汲水、至于今日、';
_Jos10_1='耶路撒冷王亚多尼洗德、闻约书亚取艾尽灭之、待艾与王、如昔之待耶利哥及其王然、亦闻基遍居民与以色列人修好、而处其中、';
_Jos10_2='则惧甚、盖基遍为大邑、如王都、较艾尤大、人皆勇士、';
_Jos10_3='于是耶路撒冷王亚多尼洗德、遣人见希伯仑王何咸、耶末王毗兰、拉吉王雅非亚、伊矶伦王底璧、告之曰、';
_Jos10_4='其来助我、以击基遍、因其与约书亚及以色列人修好、';
_Jos10_5='亚摩利五王、即耶路撒冷王、希伯仑王、耶末王、拉吉王、伊矶伦王、遂相会集、率诸军往基遍、建营攻之、';
_Jos10_6='基遍人遣使至吉甲营、见约书亚曰、居山之亚摩利诸王、集以攻我、请尔速来、救助尔仆、勿迟、';
_Jos10_7='约书亚与军旅勇士、遂自吉甲而往、';
_Jos10_8='耶和华谕约书亚曰、勿惧之、我付之于尔手、无一能御尔者、';
_Jos10_9='约书亚自吉甲终夜而行、猝然临敌、';
_Jos10_10='耶和华溃敌于以色列人前、遂于基遍大行杀戮、追及伯和仑阪击之、至于亚西加、玛基大、';
_Jos10_11='适敌遁于以色列人前、在伯和仑阪、耶和华自天降大雹击之、至亚西加、死于雹者、较以色列人以刃杀者尤众、';
_Jos10_12='耶和华以亚摩利人付以色列族之日、约书亚祈祷耶和华、在以色列众前曰、日其停于基遍、月其止于亚雅仑谷兮、';
_Jos10_13='日则停、月则止、待民复仇于敌、此事非书于雅煞珥纪乎、载云、日停于天中、不速下者竟日、';
_Jos10_14='前乎此、后乎此、未有如是之一日、耶和华俯听人言、为以色列人战也、○';
_Jos10_15='约书亚与以色列众返吉甲营、';
_Jos10_16='五王逃至玛基大、匿于穴、';
_Jos10_17='或告约书亚曰、五王既遇、匿于玛基大穴、';
_Jos10_18='约书亚曰、转大石于穴口、使人守之、';
_Jos10_19='尔众勿缓、追袭尔敌、击其后军、勿容入邑、尔上帝耶和华付之于尔手矣、';
_Jos10_20='约书亚与以色列人大行杀戮、而翦灭之、其余入于坚城、';
_Jos10_21='民则安返玛基大营、见约书亚、无人鼓舌、訾以色列族者、';
_Jos10_22='约书亚曰、启穴口、携五王出而诣我、';
_Jos10_23='遂携耶路撒冷希伯仑耶末拉吉伊矶伦五王、出穴、诣之、';
_Jos10_24='既携诣约书亚、约书亚召以色列众至、谓诸军长曰、来前、足践王颈、遂前践之、';
_Jos10_25='约书亚谓之曰、勿畏葸、勿恐惶、强乃心、壮乃志、耶和华待尔所攻之敌、俱必如是、';
_Jos10_26='厥后、约书亚击杀之、悬诸五木、至于日暮、';
_Jos10_27='日入时、循约书亚命、取尸下木、掷于所匿之穴、置大石于穴口、至今犹存、○';
_Jos10_28='是日约书亚取玛基大、刃击其邑与其王、灭其居民、靡有孑遗、其待玛基大王、如昔之待耶利哥王然、';
_Jos10_29='约书亚与以色列众、自玛基大往攻立拿、';
_Jos10_30='耶和华以邑与王、付于以色列人手、刃击其邑、杀其居民、靡有孑遗、其待立拿王、如昔之待耶利哥王然、';
_Jos10_31='约书亚与以色列众、自立拿往拉吉、建营攻之、';
_Jos10_32='耶和华以拉吉付于以色列人手、翌日取之、击之以刃、杀其居民、如待立拿然、';
_Jos10_33='时基色王荷兰来助拉吉、约书亚击之、及其民众、靡有孑遗、';
_Jos10_34='约书亚与以色列众、自拉吉往伊矶伦、建营攻之、';
_Jos10_35='即日取之、击之以刃、灭其居民、如待拉吉然、';
_Jos10_36='约书亚与以色列众、自伊矶伦往攻希伯仑、';
_Jos10_37='取之、刃击其邑与其王、暨厥属邑、杀其居民、靡有孑遗、如待伊矶伦然、其邑与民、悉翦灭之、';
_Jos10_38='约书亚与以色列众、返攻底璧、';
_Jos10_39='取之、并取其王、暨厥属邑、以刃击之、灭其居民、靡有孑遗、其待底璧与其王、如待希伯仑立拿与其王然、';
_Jos10_40='如是约书亚遍击四境、山地、山麓、南土、洼地、及其诸王、靡有孑遗、凡有气息者、悉翦灭之、循以色列之上帝耶和华所命、';
_Jos10_41='自加低斯巴尼亚至迦萨、又歌珊四境、爰及基遍、悉为约书亚所击、';
_Jos10_42='斯王与其土地、约书亚一时取之、盖以色列之上帝耶和华为以色列人战也、';
_Jos10_43='约书亚与以色列众、遂返吉甲营、';
_Jos11_1='夏琐王耶宾既闻此事、遣人往见玛顿王约巴、暨伸仑押煞二王、';
_Jos11_2='与居北方山地、暨基尼烈南之亚拉巴、那弗多珥西之洼地诸王、';
_Jos11_3='及居东西之迦南人、与亚摩利人、赫人、比利洗人、并居山地之耶布斯人、米斯巴地、黑门山麓之希未人、';
_Jos11_4='皆率军旅而出、其人多如海沙、车马甚众、';
_Jos11_5='列王咸集、建营米伦水滨、欲与以色列人战、';
_Jos11_6='耶和华谕约书亚曰、勿缘之而惧、明日此时、我以见杀之众、付以色列人、尔当断其马筋、焚其车辆、';
_Jos11_7='约书亚率军旅、猝至米伦水滨攻之、';
_Jos11_8='耶和华付之于以色列人手、遂击之、追至大西顿、与米斯利弗玛音、迄于东方之米斯巴平原、俱翦灭之、靡有孑遗、';
_Jos11_9='约书亚遵耶和华命而行、断其马筋、焚其车辆、';
_Jos11_10='夏琐素为诸国之首、约书亚返取之、刃击其王、';
_Jos11_11='以色列人刃击居民、悉行翦灭、凡有气息者、靡有孑遗、火焚夏琐、';
_Jos11_12='约书亚取斯诸邑与其王、刃击其众、而翦灭之、循耶和华仆摩西所命、';
_Jos11_13='建于山冈之邑、以色列人不焚、惟夏琐为约书亚所毁、';
_Jos11_14='诸邑货财牲畜、以色列人取而归己、人则以刃击之、至于尽灭、凡有气息者、靡有孑遗、';
_Jos11_15='昔耶和华所命其仆摩西、摩西传命约书亚者、约书亚悉遵行之、一无所违、○';
_Jos11_16='约书亚尽取斯土、即山地、南土、歌珊四境、及其洼地、亚拉巴与以色列山地、及其洼地、';
_Jos11_17='自上西珥之哈拉山、至黑门山麓、利巴嫩谷之巴力迦得、并取其王、击而杀之、';
_Jos11_18='约书亚与诸王相战日久、';
_Jos11_19='居基遍之希未人而外、无一邑与以色列人修好者、以色列人悉战而取之、';
_Jos11_20='盖耶和华听其刚愎厥心、与以色列人战、而被翦灭、不蒙矜恤、循耶和华谕摩西之命、○';
_Jos11_21='是时约书亚往山地、灭亚衲族、即自希伯仑、底璧、亚拿伯、犹大山地、以色列山地、尽灭其众、而毁其邑、';
_Jos11_22='亚衲族于以色列地、靡有孑遗、惟于迦萨、迦特、亚实突有之、';
_Jos11_23='约书亚循耶和华谕摩西之命、取斯全地、以给以色列人为业、依其支派班列、厥后其地息战、';
_Jos12_1='约但东日出之所、自亚嫩谷至黑门山、及东方亚拉巴全地、以色列人击其二王、取其土地如左、';
_Jos12_2='亚摩利王西宏都希实本、其所辖之地、自亚嫩谷滨之亚罗珥、及谷中之邑、与基列之半、至亚扪界之雅博溪、';
_Jos12_3='又东方亚拉巴、至基尼烈海、又至东方亚拉巴之盐海、通伯耶西末之道、南至毗斯迦山麓、';
_Jos12_4='又巴珊王噩、利乏音族所遗者、都亚斯他录、暨以得来、';
_Jos12_5='其所辖之地、黑门山、撒迦、巴珊全地、至基述玛迦二族之界、及基列之半、至希实本王西宏之界、';
_Jos12_6='此二王、为耶和华仆摩西与以色列人所击、摩西以其地予流便人、迦得人、及玛拿西半支派为业、○';
_Jos12_7='约但之西、自利巴嫩谷之巴力迦得、至上西珥之哈拉山、约书亚与以色列人击其王、以其地予以色列支派为业、循其班列、';
_Jos12_8='即山地、洼地、亚拉巴、山麓、旷野、南土、乃赫人、亚摩利人、迦南人、比利洗人、希未人、耶布斯人之地、';
_Jos12_9='其王如左、耶利哥王、近伯特利之艾王、';
_Jos12_10='耶路撒冷王、希伯仑王、';
_Jos12_11='耶末王、拉吉王、';
_Jos12_12='伊矶伦王、基色王、';
_Jos12_13='底璧王、基德王、';
_Jos12_14='何珥玛王、亚拉得王、';
_Jos12_15='立拿王、亚杜兰王、';
_Jos12_16='玛基大王、伯特利王、';
_Jos12_17='他普亚王、希弗王、';
_Jos12_18='亚弗王、拉沙仑王、';
_Jos12_19='玛顿王、夏琐王、';
_Jos12_20='伸仑米仑王、押煞王、';
_Jos12_21='他纳王、米吉多王、';
_Jos12_22='基低斯王、都迦密之约念王、';
_Jos12_23='都那法多珥之多珥王、都吉甲之戈印王、';
_Jos12_24='得撒王、共三十一王、';
_Jos13_1='约书亚寿高年迈、耶和华谕之曰、尔寿高年迈、当取之地、尚存甚多、';
_Jos13_2='即非利士四境、基述全地、';
_Jos13_3='自埃及东之西曷溪、北至以革伦界、属迦南族之地、非利士五伯之迦萨、亚实突、亚实基伦、迦特、以革伦、及南方之亚卫、';
_Jos13_4='又迦南全地、属西顿之米亚拉、至亚弗、及亚摩利界、';
_Jos13_5='又迦巴勒人之地、东方之利巴嫩全地、自黑门山麓之巴力迦得、至哈马道、';
_Jos13_6='又自利巴嫩、至米斯利弗玛音、所有居山之西顿人、我必逐之于以色列人前、当循我命、签分其地、予以色列人为业、';
_Jos13_7='斯地分与九支派、及玛拿西半支派为业、';
_Jos13_8='玛拿西半支派、及流便迦得二支派、已得其业于约但东、即耶和华仆摩西所予者、';
_Jos13_9='其地自亚嫩谷滨之亚罗珥、及谷中之邑、与米底巴平原全地、至于底本、';
_Jos13_10='暨都希实本之亚摩利王西宏诸邑、至亚扪族之界、';
_Jos13_11='又有基列、与基述玛迦二族之境、及黑门全山、巴珊全地、至于撒迦、';
_Jos13_12='都亚斯他录及以得来、利乏音族所遗者、巴珊王噩之国、斯地之人、摩西击而逐之、';
_Jos13_13='惟基述玛迦二族、以色列人未逐、二族居以色列中、至于今日、';
_Jos13_14='利未支派、摩西不与之业、奉以色列上帝耶和华之火祭为其业、如其所谕、○';
_Jos13_15='摩西给业于流便支派、循其室家、';
_Jos13_16='其界自亚嫩谷滨之亚罗珥、及谷中之邑、沿米底巴平原、';
_Jos13_17='希实本与其平原诸邑、底本、巴末巴力、伯巴力勉、';
_Jos13_18='雅杂、基底莫、米法押、';
_Jos13_19='基列亭、西比玛、与谷中山上之细列哈沙辖、';
_Jos13_20='伯毗珥、毗斯迦山麓、伯耶西末、';
_Jos13_21='平原诸邑、与都希实本亚摩利王西宏之国、此王及其所辖米甸诸伯、以未、利金、苏珥、户珥、利巴、俱为摩西所击、';
_Jos13_22='以色列人杀彼众时、并以刃杀术士、比珥子巴兰、';
_Jos13_23='流便族之西界乃约但、以上诸邑、与其乡里、为流便族之业、循其室家、○';
_Jos13_24='摩西给业于迦得支派、循其室家、';
_Jos13_25='其境乃雅谢基列诸邑、亚扪人地之半、至拉巴相对之亚罗珥、';
_Jos13_26='又自希实本至拉抹米斯巴、及比多宁、更自玛哈念至底璧界、';
_Jos13_27='谷中之伯亚兰、伯宁拉、疏割、撒分、即希实本王西宏国之余地、沿约但河滨、至基尼烈海隅、在约但东、';
_Jos13_28='以上诸邑、与其乡里、为迦得族之业、循其室家、○';
_Jos13_29='摩西给业于玛拿西半支派、循其室家、';
_Jos13_30='其境自玛哈念、巴珊全地、即巴珊王噩之全国、与巴珊境内、睚珥诸邑六十、';
_Jos13_31='基列之半、及巴珊王噩之邑、亚斯他录以得来、俱归玛拿西子玛吉裔之半、循其室家、○';
_Jos13_32='以上诸业、乃摩西在约但东、摩押平原、耶利哥相对之处所分者、';
_Jos13_33='惟利未支派、摩西不给以业、以色列之上帝耶和华为其业、如其所谕、';
_Jos14_1='以色列族在迦南地所得之业、即祭司以利亚撒、嫩之子约书亚、暨以色列支派族长所分者、胪列如左、';
_Jos14_2='其地循耶和华藉摩西所命、掣签分与九支派有半、';
_Jos14_3='盖摩西已给业于二支派有半、在约但东、不给业于利未人、';
_Jos14_4='因约瑟裔、分为玛拿西以法莲二支派、故于斯土、不给业于利未人、惟给邑以居、给郊以牧牲畜、而藏货财、';
_Jos14_5='以色列人循耶和华谕摩西之命、以分其地、○';
_Jos14_6='时、犹大族至吉甲见约书亚、有基尼洗族耶孚尼子迦勒谓之曰、昔在加低斯巴尼亚、耶和华谕其仆摩西关乎尔我之事、尔所知也、';
_Jos14_7='其时我年四十、耶和华仆摩西自加低斯巴尼亚遣我窥地、我以诚心复之、';
_Jos14_8='偕行兄弟使民丧胆、惟我专从我上帝耶和华、';
_Jos14_9='当日摩西誓曰、尔既专从我上帝耶和华、尔足所履之地、必归于尔及裔为业、永世靡暨、';
_Jos14_10='自耶和华谕摩西时、以色列人游行旷野、迄今四十五年、耶和华依其所言、使我生存、今我年八十有五、';
_Jos14_11='我犹强健、同于摩西遣我之日、昔我有力出入战鬬、今犹如是、';
_Jos14_12='求尔以耶和华当日所许之山地予我、尔曾闻亚衲族在彼、邑垣宏固、庶耶和华偕我、使我逐之、如其所言、';
_Jos14_13='约书亚乃为耶孚尼子迦勒祝嘏、以希伯仑给之为业、';
_Jos14_14='故希伯仑归基尼洗族耶孚尼子迦勒为业、至于今日、因其专从以色列之上帝耶和华也、';
_Jos14_15='希伯仑昔名基列亚巴邑、在亚衲族中、亚巴为至大、厥后其地息战、';
_Jos15_1='犹大支派、循其室家、掣签而得之地、其境至以东之边陲、南至寻野、';
_Jos15_2='其南界、自盐海之隅、向南之澳、';
_Jos15_3='出亚克拉滨阪之南、延及于寻、由加低斯巴尼亚之南、通希斯仑、至亚达珥、转至甲加、';
_Jos15_4='由此至押们与埃及溪、至海为极、是为南界、○';
_Jos15_5='其东界、即盐海、至约但河口、其北界、自海澳、即约但河口、';
_Jos15_6='至伯曷拉、经伯亚拉巴之北、至流便裔波罕之石、';
_Jos15_7='又自亚割谷而北、至底璧、沿吉甲、即亚都冥阪相对之所、在河之南、经隐示麦泉、至隐罗结、';
_Jos15_8='由此而往欣嫩子谷、至耶布斯、即耶路撒冷之南、上及欣嫩谷西之山巅、在利乏音谷之北极、';
_Jos15_9='自此山巅、至尼弗多亚泉、及以弗仑山诸邑、延至巴拉、即基列耶琳、';
_Jos15_10='自巴拉转西、至西珥山、经耶琳山之北、耶琳即基撒仑、下至伯示麦、越亭纳、';
_Jos15_11='出以革伦之北、延及施基伦、经巴拉山、至雅比聂、极于海、';
_Jos15_12='西界大海、此乃犹大族四周之界、循其室家、';
_Jos15_13='约书亚遵耶和华命、于犹大族中、以亚衲族祖基列亚巴邑、即希伯仑、予耶孚尼子迦勒为业、';
_Jos15_14='迦勒驱亚衲三子、示筛、亚希幔、挞买、';
_Jos15_15='自此往攻底璧居民、底璧昔名基列西弗、';
_Jos15_16='迦勒曰、击基列西弗而取之者、我必以女押撒妻之、';
_Jos15_17='迦勒弟基纳斯子俄陀聂取之、迦勒遂妻以女押撒、';
_Jos15_18='于归时、劝夫求田于父、女既下驴、迦勒曰、尔何欲、';
_Jos15_19='曰、求锡嘏于我、父既嫁我于南土、请赐我以泉、遂以上下泉予之、○';
_Jos15_20='犹大支派、循其室家、所得之业如左、';
_Jos15_21='其近以东界、极南之邑、乃甲薛、以得、雅姑珥、';
_Jos15_22='基拿、底摩拿、亚大达、';
_Jos15_23='基低斯、夏琐、以提楠、';
_Jos15_24='西弗、提链、比亚绿、';
_Jos15_25='夏琐哈大他、加略希斯仑、即夏琐、';
_Jos15_26='亚曼、示玛、摩拉大、';
_Jos15_27='哈萨迦大、黑实门、伯帕列、';
_Jos15_28='哈萨书亚、别是巴、比斯约他、';
_Jos15_29='巴拉、以因、以森、';
_Jos15_30='伊勒多腊、基失、何珥玛、';
_Jos15_31='洗革拉、麦玛拿、三撒拿、';
_Jos15_32='利巴勿、实忻、亚因、临门、共二十九邑、与其乡里、';
_Jos15_33='在洼地有以实陶、琐拉、亚实拿、';
_Jos15_34='撒挪亚、隐干宁、他普亚、以楠、';
_Jos15_35='耶末、亚杜兰、梭哥、亚西加、';
_Jos15_36='沙拉音、亚底他音、基底拉、基底罗他音、共十四邑、与其乡里、';
_Jos15_37='洗楠、哈大沙、麦大迦得、';
_Jos15_38='底连、米斯巴、约帖、';
_Jos15_39='拉吉、波斯加、伊矶伦、';
_Jos15_40='迦本、拉幔、基提利、';
_Jos15_41='基低罗、伯大衮、拿玛、玛基大、共十六邑、与其乡里、';
_Jos15_42='立拿、以帖、亚珊、';
_Jos15_43='益弗他、亚实拿、尼悉、';
_Jos15_44='基伊拉、亚革悉、玛利沙、共九邑、与其乡里、';
_Jos15_45='以革伦、与其属邑乡里、';
_Jos15_46='自以革伦至海、附近亚实突之处、与其乡里、';
_Jos15_47='亚实突与其属邑乡里、迦萨与其属邑乡里、至埃及溪、延及大海为界、';
_Jos15_48='在山地有沙密、雅提珥、梭哥、';
_Jos15_49='大拿、基列萨拿、即底璧、';
_Jos15_50='亚拿伯、以实提莫、亚念、';
_Jos15_51='歌珊、何伦、基罗、共十一邑、与其乡里、';
_Jos15_52='亚拉、度玛、以珊、';
_Jos15_53='雅农、伯他普亚、亚非加、';
_Jos15_54='宏他、基列亚巴、即希伯仑、洗珥、共九邑、与其乡里、';
_Jos15_55='玛云、迦密、西弗、淤他、';
_Jos15_56='耶斯列、约甸、撒挪亚、';
_Jos15_57='该隐、基比亚、亭拿、共十邑、与其乡里、';
_Jos15_58='哈忽、伯夙、基突、';
_Jos15_59='玛腊、伯亚诺、伊勒提君、共六邑、与其乡里、';
_Jos15_60='基列巴力、即基列耶琳、拉巴、共二邑、与其乡里、';
_Jos15_61='在旷野有伯亚拉巴、密丁、西迦迦、';
_Jos15_62='匿珊、盐城、隐基底、共六邑、与其乡里、';
_Jos15_63='居耶路撒冷之耶布斯人、犹大人不能逐之、与之同居耶路撒冷、至于今日、';
_Jos16_1='约瑟后裔掣签而得之地、自近耶利哥之约但、耶利哥水东之野、由耶利哥而上、越乎山地、至伯特利、';
_Jos16_2='自伯特利至路斯、沿亚基界、至亚他绿、';
_Jos16_3='西至押利提界、延及下伯和仑界、至基色、极于海、';
_Jos16_4='此乃约瑟子玛拿西以法莲所得之业、';
_Jos16_5='以法莲裔循其室家、所得之地、其东界、沿亚他绿亚达、至上伯和仑、';
_Jos16_6='西通北方之密米他、转东至他纳示罗、延及雅挪哈之东、';
_Jos16_7='自雅挪哈、下至亚他绿与拿拉、延及耶利哥、极于约但、';
_Jos16_8='自他普亚而西、至加拿溪、极于海、此乃以法莲支派循其室家、所得之业、';
_Jos16_9='又有数邑、与其乡里、在玛拿西人业中、分归以法莲人、';
_Jos16_10='居基色之迦南人、以法莲人未逐之、仍居以法莲人中、为仆服役、至于今日、';
_Jos17_1='玛拿西支派掣签而得其地、玛拿西乃约瑟长子、玛吉乃玛拿西长子、基列之父、素为战士、故得基列、巴珊、';
_Jos17_2='玛拿西其余子孙、循其室家、掣签得业、其人如左、亚比以谢之裔、希勒之裔、亚斯列之裔、示剑之裔、希弗之裔、示米大之裔、此皆约瑟子玛拿西之丁男、循其室家、';
_Jos17_3='玛拿西玄孙、玛吉曾孙、基列孙、希弗子西罗非哈、无子有女、名玛拉、挪阿、曷拉、密迦、得撒、';
_Jos17_4='咸就祭司以利亚撒、及嫩之子约书亚、与诸牧伯、曰、耶和华命摩西、在兄弟中以业给我、约书亚遂遵耶和华命、以业给之、在叔伯中、';
_Jos17_5='除约但东之基列巴珊外、玛拿西族得业十区、';
_Jos17_6='盖玛拿西之女、得业于其诸子中、基列地乃属玛拿西余子、';
_Jos17_7='玛拿西族之界、自亚设至示剑相对之密米他、转右至隐他普亚居民之地、';
_Jos17_8='他普亚地、属玛拿西人、惟近其界之他普亚邑、属以法莲人、';
_Jos17_9='其界下至加拿溪南、玛拿西境内之邑、有属以法莲者、见十六章九节玛拿西界、沿溪北、极于海、';
_Jos17_10='溪南属以法莲、溪北属玛拿西、海为其界、北至亚设、东至以萨迦、';
_Jos17_11='玛拿西在以萨迦亚设境内、得伯善与其乡里、以伯莲与其乡里、多珥与其居民乡里、隐多珥与其居民乡里、他纳与其居民乡里、米吉多与其居民乡里、上乃三冈之邑、';
_Jos17_12='斯邑之民、玛拿西人不能逐之、迦南人执意居其地、';
_Jos17_13='迨以色列人强盛、使之服役、不尽逐之、○';
_Jos17_14='约瑟裔谓约书亚曰、耶和华既锡嘏于我、使为大族、何仅予我一区为业、';
_Jos17_15='约书亚曰、尔若为大族、以法莲山地狭小、可往比利洗利乏音地、伐木以居、';
_Jos17_16='约瑟裔曰、此地不足容我、而居伯善与其乡里、及耶斯列谷之迦南人、皆有铁车、';
_Jos17_17='约书亚谓约瑟家以法莲玛拿西人曰、尔乃大族、且有大力、不可仅有一区、';
_Jos17_18='山与附近之地、必悉归尔、虽为森林、可伐其木而居、迦南人虽强、而有铁车、尔必逐之、';
_Jos18_1='斯土既服、以色列会众集于示罗、而立会幕、';
_Jos18_2='以色列中、尚有七支派、未得其业、';
_Jos18_3='约书亚谓以色列族曰、尔祖之上帝耶和华予尔之地、尔迟迟不往取之、将至何时乎、';
_Jos18_4='尔于各支派中、宜简三人、我将遣之周行其地、循所应得之业绘图、归而就我、';
_Jos18_5='分地为七、犹大族居南境、约瑟家居北境、';
_Jos18_6='其地绘为七区、以覆于我、我为尔掣签于我上帝耶和华前、';
_Jos18_7='利未人在尔中无业、因供耶和华祭司之职为其业、迦得流便二支派、玛拿西半支派、已得其业在约但东、即耶和华仆摩西所予者、';
_Jos18_8='所委绘图之人起而往、约书亚嘱之曰、尔往周行其地、绘图归而就我、我在示罗、为尔掣签于耶和华前、';
_Jos18_9='其人遂往、周行其地、依其城邑、绘为七区、注之于册、返示罗营、见约书亚、';
_Jos18_10='约书亚在示罗、为之掣签于耶和华前、以地分与以色列人、循其班列、○';
_Jos18_11='首掣签、乃便雅悯支派、循其室家得业、其境摄乎犹大约瑟二族之间、';
_Jos18_12='其北界、自约但上至耶利哥北、转西越乎山地、极于伯亚文野、';
_Jos18_13='由此而南、至路斯阪、路斯即伯特利、又下至亚他绿亚达、近下伯和仑南之山、';
_Jos18_14='由此而西转南、自伯和仑南相对之山、至犹大族之邑基列巴力、即基列耶琳、是为西境、';
_Jos18_15='南界自基列耶琳极处、转西至尼弗多亚泉、';
_Jos18_16='下至欣嫩子谷相对之麓、在利乏音谷之北、又至欣嫩谷、近耶布斯南、延及隐罗结、';
_Jos18_17='转北至隐示麦、及基利绿、在亚都冥阪相对之所、下至流便子波罕之石、';
_Jos18_18='沿亚拉巴之隅、下至亚拉巴、';
_Jos18_19='又沿伯曷拉北、至盐海之北澳、即约但河南口、是为南界、';
_Jos18_20='东则约但为界、此乃便雅悯裔之业、依其四界、循其室家、';
_Jos18_21='便雅悯支派、循其室家、所得之邑、乃耶利哥、伯曷拉、伊麦基悉、';
_Jos18_22='伯亚拉巴、洗玛脸、伯特利、';
_Jos18_23='亚文、巴拉、俄弗拉、';
_Jos18_24='基法阿摩尼、俄弗尼、迦巴、共十二邑、与其乡里、';
_Jos18_25='基遍、拉玛、比录、';
_Jos18_26='米斯巴、基非拉、摩撒、';
_Jos18_27='利坚、伊利毗勒、他拉拉、';
_Jos18_28='洗拉、以利弗、耶布斯、即耶路撒冷、基比亚、基列、共十四邑、与其乡里、此乃便雅悯裔之业、循其室家、';
_Jos19_1='次掣签、乃西缅支派、循其室家得业、其境在犹大人业中、';
_Jos19_2='所得之业、乃别是巴、或名示巴、及摩拉大、';
_Jos19_3='哈萨书亚、巴拉、以森、';
_Jos19_4='伊利多拉、比土力、何珥玛、';
_Jos19_5='洗革拉、伯玛加博、哈萨苏撒、';
_Jos19_6='伯利巴勿、沙鲁险、共十三邑、与其乡里、';
_Jos19_7='亚因、利门、以帖、亚珊、共四邑、与其乡里、';
_Jos19_8='及上诸邑四周乡里、延至巴拉比珥、即南方拉玛、此乃西缅支派之业、循其室家、';
_Jos19_9='因犹大人之业不可胜用、故西缅人得业、在于其中、○';
_Jos19_10='三掣签、乃西布伦裔、循其室家得业、其境极于撒立、';
_Jos19_11='转西、上至玛拉拉、达于大巴设、延及约念相对之溪、';
_Jos19_12='自撒立转东、向日出之所、至吉斯绿他泊界、延及大比拉、上至雅非亚、';
_Jos19_13='自此而东、至迦特希弗、及以特加汛、出临门、至尼亚、';
_Jos19_14='沿此而北、至哈拿顿、极于伊弗他伊勒谷、';
_Jos19_15='又有加他、拿哈拉、伸仑、以大拉、伯利恒、共十二邑、与其乡里、';
_Jos19_16='以上诸邑、与其乡里、乃西布伦裔之业、循其室家、○';
_Jos19_17='四掣签、乃以萨迦裔、循其室家得业、';
_Jos19_18='其界内、有耶斯列、基苏律、书念、';
_Jos19_19='哈弗连、示按、亚拿哈拉、';
_Jos19_20='拉璧、基善、亚别、';
_Jos19_21='利蔑、隐干宁、隐哈大、伯帕薛、';
_Jos19_22='延至他泊、沙哈洗玛、伯示麦、极于约但、共十六邑、与其乡里、';
_Jos19_23='以上诸邑、与其乡里、乃以萨迦支派之业、循其室家、○';
_Jos19_24='五掣签、乃亚设支派、循其室家得业、';
_Jos19_25='其界内、有黑甲、哈利、比田、押煞、';
_Jos19_26='亚拉米勒、亚末、米沙勒、西至迦密及希曷立纳、';
_Jos19_27='转往日出之所、至伯大衮、及细布伦、转北至伊弗他伊勒谷、及伯以墨、尼业、达于迦步勒之左、';
_Jos19_28='又至义伯仑、利合、哈们、加拿、及西顿大邑、';
_Jos19_29='转至拉玛、及推罗坚城、又转至何萨、极于海、在亚革悉境、';
_Jos19_30='又有乌玛、亚弗、利合、共二十二邑、与其乡里、';
_Jos19_31='以上诸邑、与其乡里、乃亚设支派之业、循其室家、○';
_Jos19_32='六掣签、乃拿弗他利裔、循其室家得业、';
_Jos19_33='其界自希利弗、及撒拿音橡树、亚大米尼吉、雅比聂、至拉共、极于约但、';
_Jos19_34='转西至亚斯纳他泊、由此而往户割、南至西布伦、西至亚设、东至犹大、在约但滨、日出之所、';
_Jos19_35='其坚城、乃西丁、侧珥、哈末、拉甲、基尼烈、';
_Jos19_36='亚大玛、拉玛、夏琐、';
_Jos19_37='基低斯、以得来、隐夏琐、';
_Jos19_38='以利稳、密大伊勒、和琏、伯亚纳、伯示麦、共十九邑、与其乡里、';
_Jos19_39='以上诸邑、与其乡里、乃拿弗他利支派之业、循其室家、○';
_Jos19_40='七掣签、乃但之支派、循其室家得业、';
_Jos19_41='其界内、有琐拉、以实陶、伊珥示麦、';
_Jos19_42='沙拉宾、亚雅仑、伊提拉、';
_Jos19_43='以伦、亭拿他、以革伦、';
_Jos19_44='伊利提基、基比顿、巴拉、';
_Jos19_45='伊胡得、比尼比拉、迦特临门、';
_Jos19_46='美耶昆、拉昆、与约帕相对之境、';
_Jos19_47='厥后但人之界开拓、或作厥后但人失其土地往攻利善云云因其往攻利善而取之、击之以刃、据而居之、以祖但之名、名利善曰但、';
_Jos19_48='以上诸邑、与其乡里、乃但支派之业、循其室家、○';
_Jos19_49='依界分地既毕、以色列人乃于其中、以地给嫩之子约书亚为业、';
_Jos19_50='遵耶和华命、以其所求之邑、以法莲山地亭拿西拉与之、遂重建其邑而居焉、';
_Jos19_51='以上所载、乃祭司以利亚撒、与嫩之子约书亚、及以色列支派族长、在示罗会幕门、耶和华前、掣签所分之业、于是分地之事毕焉、';
_Jos20_1='耶和华谕约书亚曰、';
_Jos20_2='告以色列人云、当遵我藉摩西所命尔者、简立逃城、';
_Jos20_3='俾无心而误杀人者、可遁于彼、为尔逃避复仇之所、';
_Jos20_4='逃至斯邑者、当立邑门、自诉其事于长老、长老接之入邑、给之以所、使居其中、';
_Jos20_5='若复仇者追之、勿以杀人者付于其手、盖彼误杀其邻、素无仇恨、';
_Jos20_6='彼居是邑、迨其受鞫于会众前、俟当时之大祭司卒、乃返所逃出之故邑、而归其家、';
_Jos20_7='遂简立加利利之基低斯、在拿弗他利山地、示剑、在以法莲山地、基列亚巴、即希伯仑、在犹大山地、';
_Jos20_8='又于约但滨、耶利哥东、简立流便支派平原、在野之比悉、迦得支派基列之拉末、玛拿西支派巴珊之哥兰、';
_Jos20_9='斯邑既定、凡以色列人、与其中宾旅、误杀人者、可逃于彼、免死于复仇者之手、迨其受鞫于会众前、';
_Jos21_1='维时、利未族长就祭司以利亚撒、与嫩之子约书亚、及以色列支派族长、于迦南地示罗、';
_Jos21_2='谓之曰、耶和华藉摩西命给邑为我居所、给郊以牧牲畜、';
_Jos21_3='以色列人、遂遵耶和华命、由其业中、以邑与郊给利未人如左、○';
_Jos21_4='为哥辖室家掣签、利未人中、祭司亚伦之裔、由犹大西缅便雅悯三支派中、得十三邑、';
_Jos21_5='哥辖他裔、由以法莲及但二支派、与玛拿西半支派室家中、得十邑、';
_Jos21_6='革顺裔、由以萨迦亚设拿弗他利三支派、与巴珊玛拿西半支派室家中、得十三邑、';
_Jos21_7='米拉利裔、循其室家、由流便迦得西布伦三支派中、得十二邑、';
_Jos21_8='以上邑郊、乃以色列人掣签、予利未人、循耶和华藉摩西所命、○';
_Jos21_9='由犹大西缅二支派中、所予利未人之邑如左、';
_Jos21_10='利未人哥辖室家、亚伦裔、首掣签而得邑、';
_Jos21_11='乃亚衲族祖亚巴之邑、即犹大山地之基列亚巴、及其四郊、';
_Jos21_12='惟邑之田畴乡里、予耶孚尼子迦勒为业、';
_Jos21_13='予祭司亚伦裔者、乃杀人者之逃城希伯仑与其郊、立拿与其郊、';
_Jos21_14='雅提珥与其郊、以实提摩与其郊、';
_Jos21_15='何仑与其郊、底璧与其郊、';
_Jos21_16='亚因与其郊、淤他与其郊、伯示麦与其郊、由此二支派中、共予九邑、';
_Jos21_17='又由便雅悯支派中、予以基遍与其郊、迦巴与其郊、';
_Jos21_18='亚拿突与其郊、亚勒们与其郊、共四邑、';
_Jos21_19='亚伦裔为祭司者、共得十三邑、与其郊、○';
_Jos21_20='利未人哥辖他裔之室家、由以法莲支派中、掣签得邑、';
_Jos21_21='乃杀人者之逃城、即以法莲山地之示剑与其郊、基色与其郊、';
_Jos21_22='基伯先与其郊、伯和仑与其郊、共四邑、';
_Jos21_23='由但之支派中、得伊利提基与其郊、基比顿与其郊、';
_Jos21_24='亚雅仑与其郊、迦特临门与其郊、共四邑、';
_Jos21_25='由玛拿西半支派中、得他纳与其郊、迦特临门与其郊、共二邑、';
_Jos21_26='哥辖他裔之室家、共得十邑与其郊、○';
_Jos21_27='利未室家革顺裔、由玛拿西半支派中、得杀人者之逃城、即巴珊之哥兰与其郊、比施提拉与其郊、共二邑、';
_Jos21_28='由以萨迦支派中、得基善与其郊、大比拉与其郊、';
_Jos21_29='耶末与其郊、隐干宁与其郊、共四邑、';
_Jos21_30='由亚设支派中、得米沙勒与其郊、押顿与其郊、';
_Jos21_31='黑甲与其郊、利合与其郊、共四邑、';
_Jos21_32='由拿弗他利支派中、得杀人者之逃城、即加利利之基低斯与其郊、哈末多珥与其郊、加珥坦与其郊、共三邑、';
_Jos21_33='革顺裔循其室家、共得十三邑与其郊、○';
_Jos21_34='其余利未人、米拉利裔之室家、由西布伦支派中、得约念与其郊、加珥他与其郊、';
_Jos21_35='丁拿与其郊、拿哈拉与其郊、共四邑、';
_Jos21_36='由流便支派中、得比悉与其郊、雅杂与其郊、';
_Jos21_37='基底莫与其郊、米法押与其郊、共四邑、';
_Jos21_38='由迦得支派中、得杀人者之逃城、即基列之拉末与其郊、玛哈念与其郊、';
_Jos21_39='希实本与其郊、雅谢与其郊、共四邑、';
_Jos21_40='利未人米拉利裔、循其室家、共得十二邑、';
_Jos21_41='利未人在以色列族中、共得四十八邑与其郊、';
_Jos21_42='邑有四郊、各邑皆然、○';
_Jos21_43='耶和华以全地赐以色列人、即昔誓许其列祖者、以色列人据而居之、';
_Jos21_44='耶和华使之四周绥安、如其所誓厥祖之言、以敌付于其手、诸敌莫之能御、';
_Jos21_45='耶和华所许锡嘏以色列家、其言悉应无遗、';
_Jos22_1='维时、约书亚召流便人、迦得人、及玛拿西半支派人、';
_Jos22_2='告之曰、耶和华仆摩西所命、尔悉遵守、我之所命、尔亦听从、';
_Jos22_3='至今日久、不离尔兄弟、且守尔上帝耶和华所命、';
_Jos22_4='今尔上帝耶和华践其前言、使尔兄弟得其绥安、尔可返幕、在约但东、耶和华仆摩西所赐尔为业之地、';
_Jos22_5='惟当谨慎、遵行耶和华仆摩西所谕尔之诫命法度、爱尔上帝耶和华、悉从其道、尽守其诫、一心一意附而事之、';
_Jos22_6='于是约书亚为之祝嘏、而遣之往、遂归其幕、○';
_Jos22_7='昔摩西在巴珊、给业于玛拿西半支派、其他半支派、约书亚给之以业于兄弟中、在约但西、遣之归幕时、为之祝嘏、';
_Jos22_8='谓曰、尔携资财丰裕、牲畜殷繁、金银铜铁、衣服孔多、今返尔幕、以尔所获敌财、分与兄弟、○';
_Jos22_9='于是流便人、迦得人、玛拿西半支派人、别以色列族、离迦南之示罗、归基列地、即循耶和华藉摩西所命、而据之业、';
_Jos22_10='既至迦南地、近约但之境、乃筑高坛、巍然可观、';
_Jos22_11='以色列闻流便人、迦得人、玛拿西半支派人、在迦南地、近约但之境、以色列人界内筑坛、';
_Jos22_12='以色列会众遂集于示罗、欲往攻之、';
_Jos22_13='遣祭司以利亚撒子非尼哈往基列地、见流便人、迦得人、玛拿西半支派人、';
_Jos22_14='又遣以色列各支派牧伯十人、即以色列亿兆之族长偕往、';
_Jos22_15='咸至基列地、见流便人、迦得人、玛拿西半支派人曰、';
_Jos22_16='耶和华会众云、尔今转离、不从耶和华、干犯以色列之上帝、为己筑坛、悖逆耶和华、此何罪耶、';
_Jos22_17='昔拜毗珥之罪、我侪以为小乎、耶和华会众缘此遘疠、至今罪未尽免、';
_Jos22_18='尔今又欲转离、不从耶和华乎、今日悖逆耶和华、明日彼必怒以色列会众、';
_Jos22_19='如尔所得之地、以为不洁、可归耶和华会幕所在之地、得业于我侪中、但除我上帝耶和华坛外、勿筑别坛、悖逆耶和华及我侪、';
_Jos22_20='昔谢拉裔亚干、岂非于当灭之物干罪、致怒及于以色列会众乎、是其人之罪、不独亡一人也、○';
_Jos22_21='流便人、迦得人、玛拿西半支派人、对以色列亿兆之族长曰、';
_Jos22_22='全能之上帝耶和华、全能之上帝耶和华知之、以色列人亦将知之、如我悖逆耶和华、或干犯之、愿其今日不救我、';
_Jos22_23='若我筑坛、转离不从耶和华、或献燔祭素祭酬恩祭于其上、愿耶和华讨之、';
_Jos22_24='我侪行此、乃由预防之故、有意而为、言恐日后尔裔谓我裔曰、尔与以色列之上帝耶和华何与、';
_Jos22_25='尔流便人、迦得人欤、耶和华既定约但为尔我之界、尔与耶和华无与、如是、尔裔必使我裔不寅畏耶和华、';
_Jos22_26='故曰、不如筑坛、非为献燔祭或他祭、';
_Jos22_27='惟在尔我间、及尔我之裔间为证、使我亦以燔祭、酬恩祭、及他祭、供事于耶和华前、免日后尔裔谓我裔曰、尔与耶和华无与、';
_Jos22_28='故曰、日后有人以此问我、或我后裔、则可答曰、试观我祖所筑耶和华坛之式、非为献燔祭及他祭、惟在尔我间为证而已、';
_Jos22_29='我今决不悖逆耶和华、转离不从之、在我上帝耶和华幕前之坛外、更筑他坛、以献燔祭素祭及他祭、○';
_Jos22_30='祭司非尼哈、及所偕会众之牧伯、即以色列亿兆之族长、闻流便迦得玛拿西人之言则悦、';
_Jos22_31='祭司以利亚撒子非尼哈、谓流便迦得玛拿西人曰、我今日知耶和华在我侪中、因尔未干罪于耶和华、援以色列人脱于耶和华手、';
_Jos22_32='祭司以利亚撒子非尼哈、与诸牧伯、别流便迦得人、离基列、返迦南、见以色列人而覆之、';
_Jos22_33='以色列人亦悦之、颂美上帝、不复言往攻流便迦得人、毁其所居之地、';
_Jos22_34='流便迦得人名其坛曰证、盖曰耶和华为上帝、是坛于尔我间为证也、';
_Jos23_1='耶和华使以色列人绥安、脱于四周之敌、历日已久、约书亚亦寿高年迈、';
_Jos23_2='乃召以色列众、及其长老族长、士师有司、谓之曰、我寿高年迈、';
_Jos23_3='尔上帝耶和华缘尔故、所行于列国者、尔所目击、盖为尔战者、乃尔上帝耶和华也、';
_Jos23_4='自约但至大海日入之乡、所遗之民、及我所灭之族、我以其地分与尔诸支派为业、';
_Jos23_5='尔上帝耶和华必逐斯民于尔前、使离尔目、尔则据有其地、如尔上帝耶和华所言、';
_Jos23_6='故当毅然遵行摩西律书所录、勿偏于左、勿偏于右、';
_Jos23_7='尔中遗民、勿与之交、勿称其神之名、勿指以誓、勿奉事、勿跪拜、';
_Jos23_8='惟亲近尔上帝耶和华、如素所为、';
_Jos23_9='强大之民、耶和华逐之于尔前、无能御尔、至于今日、';
_Jos23_10='尔中之人、一能驱千、盖尔上帝耶和华为尔战、如其所言、';
_Jos23_11='故当谨慎、爱尔上帝耶和华、';
_Jos23_12='尔若转而合于尔中遗民、与之嫁娶往来、';
_Jos23_13='则当确知尔上帝耶和华、必不复逐斯民于尔目前、彼必于尔为网罗、为机槛、胁下之鞭、目中之刺、迨尔灭亡、于尔上帝耶和华所赐之美地、';
_Jos23_14='今我将行举世必行之路、尔乃一心一意、知尔上帝耶和华所许赐尔之福、无或少遗、无一弗应、';
_Jos23_15='尔上帝耶和华所许之福既已临尔、诸祸亦必临尔、迨尔上帝耶和华灭绝尔、于其所赐之美地、';
_Jos23_16='如尔背尔上帝耶和华所命之约、崇事他神、而跪拜之、耶和华必震怒乎尔、致尔速亡于其所赐之美地、';
_Jos24_1='约书亚集以色列诸支派于示剑、召其长老族长、士师有司、咸至、立于上帝前、';
_Jos24_2='约书亚谓民曰、以色列之上帝耶和华云、古昔尔祖亚伯拉罕、及拿鹤之父他拉、居于河东、崇事他神、';
_Jos24_3='我携尔祖亚伯拉罕、自河东导之遍行迦南地、赐之以撒、繁其苗裔、';
_Jos24_4='又赐以撒生雅各、以扫、以西珥山锡以扫为业、惟雅各与其子孙下埃及、';
_Jos24_5='我遣摩西亚伦、且降灾于埃及、依我所行、后导尔出、';
_Jos24_6='尔祖出埃及、至红海、埃及人率车骑追至海滨、';
_Jos24_7='彼呼吁耶和华、则置幽暗于尔与埃及人间、并使海水反淹其人、我所行于埃及、乃尔目击、尔居旷野、历时既久、';
_Jos24_8='我导尔入亚摩利人所居之地、在约但东、彼与尔战、我付之于尔手、灭之于尔前、尔遂据有其地、';
_Jos24_9='其时摩押王西拨子巴勒、起攻以色列人、遣人召比珥子巴兰诅尔、';
_Jos24_10='我不听之、彼乃祝尔、如是救尔脱于其手、';
_Jos24_11='尔过约但、至耶利哥、耶利哥人、亚摩利人、比利洗人、迦南人、赫人、革迦撒人、希未人、耶布斯人、咸与尔战、我悉付之尔手、';
_Jos24_12='使大蜂驱亚摩利二王于尔前、不藉尔刃尔弓、';
_Jos24_13='非尔所垦之地、我以赐尔、非尔所建之邑、赐尔居之、非尔所植之葡萄园、橄榄园、尔食其果、';
_Jos24_14='今当寅畏耶和华、以真以诚崇事之、去除尔祖昔在河东、暨在埃及所事之神、惟崇事耶和华、';
_Jos24_15='尔若以事耶和华为不善、今日可择所欲事者、或尔祖在河东所事之神、或尔所居斯土、亚摩利人之神、至我及我家、必事耶和华、';
_Jos24_16='民对曰、我决不离弃耶和华、而事他神、';
_Jos24_17='盖我上帝耶和华导我祖及我出埃及、脱于奴隶之室、行大异迹、使我目击、护我于所行之途、所过之国、';
_Jos24_18='耶和华又于我前驱逐诸民、即居斯土之亚摩利人、故我亦必事耶和华、以其为我上帝也、';
_Jos24_19='约书亚曰、尔不能事耶和华、因彼乃维圣之上帝、忌邪之上帝、不赦尔之罪愆、';
_Jos24_20='尔若离弃耶和华、而事异族之神、则彼福尔之后、转而祸尔、至于灭亡、';
_Jos24_21='民曰、不然、我必奉事耶和华、';
_Jos24_22='约书亚曰、尔择耶和华而事之、尔自为证、曰、我自为证、';
_Jos24_23='曰、尔中所有异族之神、今当去之、专心归从以色列之上帝耶和华、';
_Jos24_24='民曰、我必奉事我上帝耶和华、而听其言、';
_Jos24_25='是日约书亚与民立约、为之定典章律例于示剑、';
_Jos24_26='约书亚以此言录于上帝律书、立大石于橡下、在耶和华圣所之侧、';
_Jos24_27='谓民曰、耶和华谕我之言、此石悉闻之、可对我为证、必为尔证、免尔违尔上帝、';
_Jos24_28='约书亚遂遣众各归其业、○';
_Jos24_29='此后、耶和华仆嫩之子约书亚卒、年百有十岁、';
_Jos24_30='葬于其业之界、即亭拿西拉、在以法莲山地、迦实冈北、';
_Jos24_31='约书亚存日、以色列人奉事耶和华、约书亚卒后、长老尚在时、亦然、以斯长老知耶和华为以色列人所行之事也、○';
_Jos24_32='约瑟之骨、以色列人自埃及携出者、葬于示剑、在雅各以百金、自示剑父哈抹裔所购之地、为约瑟裔之业、';
_Jos24_33='亚伦子以利亚撒卒、葬于以法莲山地、其子非尼哈所得之冈、';
_Jug1_1='约书亚卒后、以色列人咨诹耶和华曰、孰可先往、为我攻迦南人、与之战、';
_Jug1_2='耶和华曰、犹大人可往、我以斯土付于其手、';
_Jug1_3='犹大人谓其兄弟西缅人曰、尔与我同往、至我所得之地、与迦南人战、厥后我亦与尔同往、至尔所得之地、西缅人遂偕行、';
_Jug1_4='犹大人乃往、耶和华以迦南人比利洗人付于其手、在比色杀其人一万、';
_Jug1_5='于彼遇亚多尼比色、与之战、击败迦南人、比利洗人、';
_Jug1_6='亚多尼比色遁、追而擒之、断其手之巨擘、足之将指、';
_Jug1_7='亚多尼比色曰、昔有七十王、断其手之巨擘、足之将指、拾食于我几下、今上帝依我所行以报、乃携至耶路撒冷、而死于彼、○';
_Jug1_8='犹大人攻耶路撒冷取之、击之以刃、毁之以火、';
_Jug1_9='厥后、往攻居山地南土洼地之迦南人、';
_Jug1_10='又攻居希伯仑之迦南人、击示筛、亚希幔、挞买、希伯仑昔名基列亚巴、';
_Jug1_11='由此往攻底璧居民、底璧昔名基列西弗、';
_Jug1_12='迦勒曰、击基列西弗而取之者、我必以女押撒妻之、';
_Jug1_13='迦勒弟基纳斯子俄陀聂取之、迦勒遂妻以女押撒、';
_Jug1_14='于归时、劝夫求田于父、女既下驴、迦勒曰、尔何欲、';
_Jug1_15='曰、求锡嘏于我、父既嫁我于南土、今请赐我以泉、迦勒遂以上下泉予之、○';
_Jug1_16='摩西外戚、基尼人也、其裔偕犹大人离棕树城、至亚拉得南之犹大野、与民同居、';
_Jug1_17='犹大人与其兄弟西缅人偕往、击居洗法之迦南人、毁灭其邑、遂名曰何珥玛、';
_Jug1_18='犹大人又取迦萨、亚实基伦、以革伦、暨其四境、';
_Jug1_19='耶和华与犹大人偕、遂据有山地、惟不能逐居谷中者、以其有铁车故也、';
_Jug1_20='遵摩西命、以希伯仑予迦勒、遂逐亚衲三子、';
_Jug1_21='居耶路撒冷之耶布斯人、便雅悯人未逐之、仍在耶路撒冷、与便雅悯人偕居、至于今日、○';
_Jug1_22='约瑟家往攻伯特利、耶和华偕之、';
_Jug1_23='伯特利昔名路斯、约瑟家遣人窥之、';
_Jug1_24='侦者见一人自邑出、谓之曰、入邑之路、请尔示我、我必善待尔、';
_Jug1_25='其人示以入邑之路、遂刃击其邑、惟释其人、及其全家、';
_Jug1_26='其人乃往赫人之地建邑、名曰路斯、迄今其名尚存、○';
_Jug1_27='伯善、他纳、多珥、以伯莲、米吉多、及其乡里之民、玛拿西人未逐之、迦南人执意居其地、';
_Jug1_28='迨以色列族强盛、使迦南人服役、不尽逐之、○';
_Jug1_29='居基色之迦南人、以法莲人未逐之、仍居基色、在以法莲人中、○';
_Jug1_30='基伦拿哈拉之居民、西布伦人未逐之、仍居西布伦人中、而服其役、○';
_Jug1_31='亚柯、西顿、亚黑拉、亚革悉、黑巴、亚弗革、利合之居民、亚设人未逐之、';
_Jug1_32='居于土著迦南人中、盖不逐之、○';
_Jug1_33='伯示麦伯亚纳之居民、拿弗他利人未逐之、居于土著迦南人中、二邑居民、乃服其役、○';
_Jug1_34='但人为亚摩利人所逼、使居山地、不许下至平原、';
_Jug1_35='亚摩利人执意居希烈山、亚雅伦、沙宾、厥后约瑟家胜之、使之服役、';
_Jug1_36='亚摩利人之界、自亚克拉滨阪、由西拉而上、';
_Jug2_1='耶和华之使者自吉甲上至波金、曰、我使尔出埃及、携至所誓尔祖之地、曾言与尔之约、永久不废、';
_Jug2_2='勿与斯土之民立约、必毁其坛、而尔不听我言、果何为哉、';
_Jug2_3='故我又曰、必不逐斯民于尔前、彼将为尔胁下之棘、其神将为尔擭、';
_Jug2_4='耶和华之使者向以色列众言此、民遂大声号哭、';
_Jug2_5='名其地曰波金、在彼献祭于耶和华、○';
_Jug2_6='昔约书亚遣民、以色列人各归其业、据有斯土、';
_Jug2_7='约书亚存日、以色列人奉事耶和华、约书亚卒后、长老尚在时、亦然、以斯长老见耶和华为以色列人所行大事也、';
_Jug2_8='耶和华仆、嫩之子约书亚卒、年百有十岁、';
_Jug2_9='葬于其业之界、即亭拿希列、在以法莲山地、迦实冈北、';
_Jug2_10='斯代之人、咸归其祖、又兴一代、不知耶和华、及其为以色列人所行之事、○';
_Jug2_11='以色列人行耶和华所恶、崇事巴力、';
_Jug2_12='违弃耶和华、其祖之上帝、即导之出埃及者、而从四周诸族之神、向之跪拜、激耶和华怒、';
_Jug2_13='违弃耶和华、而崇事巴力、暨亚斯他录、';
_Jug2_14='耶和华怒以色列族、付于虏者之手、鬻于四周之敌、使不能御之、';
_Jug2_15='无论何往、耶和华以灾祸击之、如其誓言、民极困苦、';
_Jug2_16='耶和华兴起士师、拯民于虏者之手、';
_Jug2_17='乃民不听士师、徇欲而从他神、向之跪拜、速违厥祖所行之道、不效其从耶和华之命、';
_Jug2_18='耶和华既为兴起士师、则偕之拯民于敌手、至终其世、盖耶和华见民受人虐迫而哀叹、乃回其意、';
_Jug2_19='迨士师没后、民仍转而行恶、较甚于祖、从事他神、而跪拜之、不改其行、与其顽梗、';
_Jug2_20='耶和华怒以色列人曰、斯民乃背我命其祖所守之约、不听我言、';
_Jug2_21='故约书亚卒时所遗诸族、我必不复逐之、';
_Jug2_22='以试以色列族效其列祖、遵行耶和华之道否、';
_Jug2_23='耶和华遂留此诸族、不速逐之、亦不付于约书亚手、';
_Jug3_1='耶和华留此诸族、是欲试以色列人未知迦南战事者、';
_Jug3_2='使以色列后代知习前所未悉之武事、所留诸族如左、';
_Jug3_3='非利士之五伯、迦南人、西顿人、居利巴嫩山之希未人、自巴力黑们山、至哈马道、';
_Jug3_4='所以留此、为试以色列人遵耶和华藉摩西谕其祖之诫否、';
_Jug3_5='于是以色列人居迦南人、赫人、亚摩利人、比利洗人、希未人、耶布斯人之中、';
_Jug3_6='取其女为妻、以女嫁其子、崇事其神、○';
_Jug3_7='以色列人行耶和华所恶、忘其上帝耶和华、而崇事诸巴力、暨木偶、';
_Jug3_8='故耶和华怒以色列人、付之米所波大米王古珊利萨田手、事之八年、';
_Jug3_9='以色列人吁耶和华、耶和华为之兴起救者、即迦勒弟基纳斯子俄陀聂以拯之、';
_Jug3_10='耶和华之神临之、为以色列士师出战、耶和华以米所波大米王古珊利萨田付于其手、使之获胜、';
_Jug3_11='其地绥安、历四十年、基纳斯子俄陀聂卒、○';
_Jug3_12='以色列人又行耶和华所恶、耶和华因此、使摩押王伊矶伦强盛、以攻以色列、';
_Jug3_13='遂集亚扪亚玛力二族、往攻以色列、据棕树城、';
_Jug3_14='以色列人事摩押王伊矶伦、十有八年、';
_Jug3_15='以色列人吁耶和华、耶和华为之兴起救者、即便雅悯人基拉之子以笏、其人左手较捷、以色列人藉之进贡摩押王伊矶伦、';
_Jug3_16='以笏铸两刃之剑、长一肘、系右股衣内、';
_Jug3_17='进贡摩押王伊矶伦、其王肥甚、';
_Jug3_18='进贡已毕、遣舁者去、';
_Jug3_19='以笏至吉甲偶像处而返、告曰、王欤、我有密事奏尔、王曰、肃静、侍者咸出、';
_Jug3_20='王在楼上、独坐凉室、以笏诣之曰、我奉上帝命、有言告尔、王遂起、';
_Jug3_21='以笏伸其左手、拔剑于右股际、以刺王腹、';
_Jug3_22='剑柄亦入、其刃为脂所蔽、不拔之出、乃洞穿之、';
_Jug3_23='以笏出至廊庑、扃键楼门、';
_Jug3_24='既出、王仆至、见楼门上键、曰、王必在内室更衣、';
_Jug3_25='俟久而门不启、则惶愧、取钥启之、见主已死、偃仆于地、';
_Jug3_26='迟疑之际、以笏已遁、过偶像处、逃于西伊拉、';
_Jug3_27='至则吹角于以法莲山地、以色列人随之而下、以笏导之、';
_Jug3_28='曰、尔其从我、耶和华以尔敌摩押人付于尔手、众遂从之、据约但津、不容摩押一人济、';
_Jug3_29='杀摩押人以万计、皆壮勇之士、无一逃者、';
_Jug3_30='当时摩押服于以色列人、其地绥安、历八十年、';
_Jug3_31='厥后、有亚拿子珊迦、以牛杖杀非利士人六百、亦拯以色列人、';
_Jug4_1='以笏既没、以色列人又行耶和华所恶、';
_Jug4_2='耶和华付于都夏琐之迦南王耶宾手、其帅西西拉、居外邦之夏罗设、';
_Jug4_3='有铁车九百乘、虐待以色列人特甚、历二十年、以色列人吁耶和华、○';
_Jug4_4='时、有女先知、拉比多妻底波拉、为以色列士师、';
_Jug4_5='居以法莲山地、拉玛伯特利间、在底波拉之棕树下、以色列人赴之、听其审鞫、';
_Jug4_6='彼遣人召亚比挪庵子巴拉、自拿弗他利之基低斯至、谓之曰、以色列之上帝耶和华、岂非谕尔云、当率拿弗他利西布伦二族万人、往他泊山、';
_Jug4_7='我必使耶宾之帅西西拉率车与众、往基顺河诣尔、付于尔手、';
_Jug4_8='巴拉曰、尔偕我往则往、否则不往、';
_Jug4_9='曰、我必与尔偕往、然尔此行不获荣显、盖耶和华将以西西拉付于妇手、遂起、偕往基低斯、';
_Jug4_10='巴拉集西布伦拿弗他利人于基低斯、随之上者一万、底波拉偕行、';
_Jug4_11='摩西外戚、何巴之裔、基尼人希百、曾离本族、张幕于撒拿音之橡下、附近基低斯、';
_Jug4_12='或告西西拉曰、亚比挪庵子巴拉上他泊山、';
_Jug4_13='西西拉乃集铁车九百、与其军旅、由外邦之夏罗设至基顺河、';
_Jug4_14='底波拉谓巴拉曰、尔起、今日乃耶和华以西西拉付于尔手之日、耶和华非为尔先导乎、于是巴拉下他泊山、万人随之、';
_Jug4_15='耶和华刃击、溃乱西西拉及其车乘军旅、于巴拉前、西西拉下车、徒行而遁、';
_Jug4_16='巴拉追其车卒、至外邦夏罗设、西西拉全军悉陨于刃、靡有孑遗、';
_Jug4_17='西西拉徒行、逃至基尼人希百妻雅亿之幕、盖夏琐王耶宾与希百家和好、';
_Jug4_18='雅亿出迎、谓曰、我主请入、毋惧、遂入其幕、雅亿以衾覆之、';
_Jug4_19='西西拉曰、我渴、请以少许之水饮我、遂启革囊、饮之以乳、仍覆以衾、';
_Jug4_20='又曰、尔立幕门、如有来询者曰、有人在此否、尔则曰无、';
_Jug4_21='西西拉惫而酣寝、雅亿取幕钉、手执椎、轻步而前、以钉贯其鬓际、钉之于地、遂昏眩而死、';
_Jug4_22='时、巴拉追至、雅亿出迓曰、来、我以尔所求者示尔、巴拉入幕、见西西拉偃卧而死、幕钉尚在鬓际、';
_Jug4_23='如是上帝使迦南王耶宾服于以色列人、';
_Jug4_24='以色列人日强、胜迦南王耶宾、至于灭之、';
_Jug5_1='是日底波拉与亚比挪庵子巴拉歌曰、';
_Jug5_2='以色列之军长率其军旅、民亦乐从、当颂美耶和华、';
_Jug5_3='列王欤、尔其俯闻、诸伯欤、尔其倾听、我必歌颂耶和华、赞扬以色列之上帝耶和华、';
_Jug5_4='耶和华欤、尔出自西珥境、行由以东田、斯时也、地震天漏、云密雨零、';
_Jug5_5='于耶和华前、山岳震撼、于以色列之上帝耶和华前、西乃动摇、';
_Jug5_6='当亚拿子珊迦之时、雅亿在世之日、通衢寂寞、行人曲径是由、';
_Jug5_7='以色列中乡里无人、迨我底波拉起、而为以色列母、';
_Jug5_8='民简新神、战及邑门、以色列族四万人中、干戈无存、';
_Jug5_9='以色列之渠魁、在民中乐意出战者、我心爱之、尔其颂美耶和华、';
_Jug5_10='凡尔乘白驴、坐缋罽、及游行通衢者、咸宜宣扬、';
_Jug5_11='在汲水之所、远射者之嚣、人必称述耶和华之义事、即治以色列之义事、其时耶和华民复至邑门、';
_Jug5_12='寤哉寤哉、底波拉欤、寤哉寤哉、尔其讴歌、巴拉欤、尔其兴起、亚比挪庵之子欤、引去所虏之人、';
_Jug5_13='维时、所遗贵胄庶民、下攻强敌、耶和华莅临、为我下击勇士、';
_Jug5_14='自以法莲来者、其原在亚玛力、相随便雅悯、杂于尔民中、渠魁由玛吉而至、执元戎之杖者、由西布伦而来、';
_Jug5_15='以萨迦之牧伯、与底波拉相偕、以萨迦族与巴拉同意、随之疾趋入谷、维彼流便、在其溪滨、大定厥志、';
_Jug5_16='尔何坐于牢中、听牧者之笛乎、流便在其溪滨、深自揣度、';
_Jug5_17='基列安居约但东、但何待于舟、亚设坐于海滨、仍处其澳、';
_Jug5_18='西布伦冒死不顾、拿弗他利在田野之高处亦然、';
_Jug5_19='列王来战、迦南诸王战于他纳、在米吉多水滨、未获金币、';
_Jug5_20='列宿自天而战、由其道而攻西西拉、';
_Jug5_21='基顺古河、漂流敌众、我之灵欤、奋然前往、';
_Jug5_22='健马腾踔、蹄蹴于途、';
_Jug5_23='耶和华之使者曰、尔其诅米罗斯、严诅其居民、以其不来助耶和华、不助耶和华攻勇士、';
_Jug5_24='基尼人希百妻雅亿、较众妇尤为有福、较居幕之妇尤为有福、';
_Jug5_25='其人求水、给之以乳、奉之以酥、盛于贵盂、';
_Jug5_26='手执幕钉、右手取匠人之椎、击西西拉、贯厥头颅、穿其鬓际、';
_Jug5_27='彼乃卷曲于其足前、颠仆偃卧、卷曲颠仆于其足前、在彼卷曲之处、偃卧而死、';
_Jug5_28='西西拉之母、自窗而望、由棂而呼、曰、其车何久不至、其轮何行之迟、';
_Jug5_29='其贵妇之慧者应之、彼自言曰、';
_Jug5_30='岂非获财、共分所虏、各得一二女子、西西拉得文彩之衣、锦绣之服、表里文绣、以饰所虏者之项、';
_Jug5_31='耶和华欤、愿尔诸敌如是灭亡、愿爱尔者、如日皎然而出、○其地绥安、历四十年、';
_Jug6_1='以色列人又行耶和华所恶、耶和华付之于米甸人手、凡历七年、';
_Jug6_2='米甸之势、胜于以色列人、以色列人因之在山营窟、为穴建寨、';
_Jug6_3='既播厥种、米甸亚玛力与东方之人、咸上攻之、';
_Jug6_4='筑营垒、毁土产、至于迦萨、以色列中食物无存、牛羊及驴俱尽、';
_Jug6_5='盖敌携畜与幕而来、如蝗众多、其人与驼、不可胜数、入于斯土、欲行毁灭、';
_Jug6_6='以色列人缘米甸故、微弱特甚、乃吁耶和华、';
_Jug6_7='既吁耶和华、';
_Jug6_8='耶和华遣先知告以色列族曰、以色列之上帝耶和华云、我曾导尔出埃及、脱于奴隶之室、';
_Jug6_9='拯尔脱埃及人、暨凡虐尔者之手、驱之于尔前、以其地锡尔、';
_Jug6_10='谕尔曰、我乃尔之上帝耶和华、尔居亚摩利人之地、勿寅畏其神、惟尔不听我言、○';
_Jug6_11='耶和华之使者至俄弗拉、坐亚比以谢人约阿施橡下、适约阿施子基甸打麦于醡酒处、以避米甸人、';
_Jug6_12='耶和华之使者见曰、英武之人欤、耶和华偕尔、';
_Jug6_13='基甸曰、我主欤、如耶和华偕我、何至遭此、我祖尝言耶和华导我出埃及、今其异迹安在、兹乃弃我、付于米甸人手、';
_Jug6_14='耶和华顾之曰、藉尔此力、往救以色列人、脱于米甸人手、非我遣尔往乎、';
_Jug6_15='曰、主欤、玛拿西中、我家至贫、在我父家、我又至微、何以拯以色列人乎、';
_Jug6_16='耶和华曰、我必偕尔、尔击米甸之众、如击一人、';
_Jug6_17='曰、我若蒙恩于尔前、求示我以征、俾知与我言者为尔也、';
_Jug6_18='请勿去此、待我复返、陈礼物于尔前、曰、我必待尔返、';
_Jug6_19='基甸入备山羊羔一、取面一伊法、作无酵饼、置肉于筐、盛汤于壶、携至橡下献之、';
_Jug6_20='上帝之使曰、以肉与饼置于此磐、倾汤其上、乃如是而行、';
_Jug6_21='耶和华之使者以所执之杖端、触肉与饼、火自磐出、焚肉与饼、使者遂往、不复见、';
_Jug6_22='基甸知为耶和华之使者、曰、哀哉、主耶和华欤、我面晤耶和华之使者矣、';
_Jug6_23='耶和华曰、安哉、勿惧、尔不至死、';
_Jug6_24='基甸在彼、为耶和华筑坛、名之曰耶和华沙龙、在亚比以谢族之俄弗拉、至今犹存、○';
_Jug6_25='是夕耶和华谕之曰、取尔父之牡犊、及七岁之牛为第二、毁尔父所筑巴力之坛、斫其旁之木偶、';
_Jug6_26='依其常例、为尔上帝耶和华筑坛于此保障之上、以第二牛献为燔祭、以所斫之木偶为柴、';
_Jug6_27='基甸简仆十人、遵耶和华命而行、但惧父家与邑众、不敢行之于昼、而行之于夜、';
_Jug6_28='邑众夙兴、见巴力之坛已毁、在旁之木偶已斫、第二牛献于所筑之坛、';
_Jug6_29='遂相问曰、行此者谁、察问之后、则曰、约阿施子基甸所为也、';
_Jug6_30='邑众谓约阿施曰、尔子毁巴力坛、斫其旁之木偶、当携之出、而致之死、';
_Jug6_31='约阿施对敌之者曰、尔欲为巴力争辩乎、抑援之乎、凡为之争辩者、今晨必死、如巴力果为神、人毁其坛、任彼自争可也、';
_Jug6_32='当日以耶路巴力名基甸、曰、既毁巴力之坛、任巴力与之争、○';
_Jug6_33='米甸亚玛力与东方之人咸集、济河、建营于耶斯列谷、';
_Jug6_34='耶和华之神临基甸、乃吹角、亚比以谢族咸集从之、';
_Jug6_35='基甸遣使遍行玛拿西、其人亦集从之、又遣使至亚设、西布伦、拿弗他利、咸来迎之、';
_Jug6_36='基甸谓上帝曰、如尔果循所言、假我手而拯以色列人、';
_Jug6_37='今我以绵羊毛一束、置于禾场、若露独在毛、而土壤皆干燥、则知尔假我手拯以色列人、依尔所言、';
_Jug6_38='诘朝、事果如是、基甸夙兴、取毛揉之、挤露盈盂、';
_Jug6_39='基甸又谓上帝曰、祈勿我怒、我复进一辞而后已、容再一次试之以毛、我欲羊毛干燥、而土壤皆霑露、';
_Jug6_40='是夜上帝如言而行、羊毛独干燥、土壤皆霑露、';
_Jug7_1='耶路巴力即基甸、与相从之众夙兴、附哈律泉建营、米甸军于其北、在谷中、近摩利冈、';
_Jug7_2='耶和华谕基甸曰、从尔者过众、我不以米甸人付于其手、免以色列人向我自诩曰、我手自救、';
_Jug7_3='当宣告于民曰、凡畏惧战栗者、可绕基列山而归、于是归者二万二千、留者一万、';
_Jug7_4='耶和华又谕基甸曰、民犹过众、导至水滨、我将为尔试之、所言可偕尔往者、则偕往、不可偕尔往者、则不偕往、';
_Jug7_5='遂导至水滨、耶和华谕基甸曰、凡以舌餂水如犬者、别立一处、跪而饮者亦然、';
_Jug7_6='以手掬水而餂者、计三百人、其余皆跪而饮、';
_Jug7_7='耶和华谕基甸曰、我必借此餂水之三百人救尔、以米甸人付于尔手、余民可归其所、';
_Jug7_8='于是三百人取糇粮与角、其余以色列人、则遣之归己幕、只留三百人、米甸营在其下之谷中、';
_Jug7_9='是夜耶和华谕基甸曰、起、下入敌营、我付之于尔手、';
_Jug7_10='如尔畏葸、不敢往、可携尔仆普拉、偕至其营、';
_Jug7_11='得闻敌言、则有勇力、可下攻营、遂携仆普拉而往、至其营隅、近于行伍、';
_Jug7_12='米甸亚玛力与东方之人、偃卧于谷、如蝗众多、其驼无数、如海滨之沙、';
_Jug7_13='基甸既至、适有以梦告同侪曰、我梦麰麦饼一、转入米甸营、至于一幕、冲而覆之、';
_Jug7_14='同侪曰、此非他、乃以色列人约阿施子基甸之刃、上帝已以米甸全军付于其手、';
_Jug7_15='基甸闻梦及其占、则崇拜上帝、归以色列营、曰、起、耶和华已付米甸军于尔手、';
_Jug7_16='遂分三百人为三队、使各执角、并携空瓶、中藏火炬、';
_Jug7_17='命之曰、惟予是瞻是效、我至营隅、所行之事、尔亦行之、';
_Jug7_18='我与从者吹角、尔亦吹之、于营四周呼曰、为耶和华与基甸、○';
_Jug7_19='时值中更之初、甫易守营、基甸与从者百人至营隅、吹角破瓶、';
_Jug7_20='三队亦吹角破瓶、左手执炬、右手执角而吹、呼曰、耶和华与基甸之刃、';
_Jug7_21='各立其所、环营四周、全军溃乱、呼号而遁、';
_Jug7_22='三百人吹角、耶和华使全营之人以刃自相攻击、其军逃至西利拉之伯哈示他、又至亚伯米何拉之界、近于他巴、';
_Jug7_23='以色列人自拿弗他利、亚设、玛拿西会集、追袭米甸人、';
_Jug7_24='基甸遣使徇于以法莲山地曰、尔下、迎击米甸人、据守诸津、至伯巴拉及约但、以法莲众咸集、据守诸津、至伯巴拉及约但、';
_Jug7_25='擒米甸二伯俄立西伊伯、杀俄立于俄立磐、杀西伊伯于西伊伯醡酒处、追米甸人、携俄立西伊伯之首济约但、至基甸所、';
_Jug8_1='以法莲人谓基甸曰、尔与米甸人战、而不招我、何待我如是、遂切责之、';
_Jug8_2='基甸曰、我之所为、岂能比尔之所为、以法莲所采之遗果、讵不胜于亚比以谢所敛之葡萄乎、';
_Jug8_3='上帝以米甸二伯俄立西伊伯、付于尔手、尔之所为、我焉能及、基甸言此、以法莲人之怒遂息、';
_Jug8_4='基甸与从者三百人、至约但济河、虽困惫、而仍追敌、';
_Jug8_5='基甸谓疏割人曰、我追米甸二王西巴撒慕拿、从者困惫、请给以饼、';
_Jug8_6='疏割牧伯曰、西巴撒慕拿之手、岂在尔手、而使我以饼给尔军乎、';
_Jug8_7='基甸曰、迨耶和华以西巴撒慕拿、付于我手、我必以旷野之荆棘、扑尔之体、';
_Jug8_8='由此而上、至毗努伊勒、亦如是以请、其人所答、如疏割人、';
_Jug8_9='基甸谓之曰、我平安而归时、必毁此台、○';
_Jug8_10='当时东方执刃之军旅、陨者十有二万、所遗一万五千、从西巴撒慕拿在加各、';
_Jug8_11='敌营方宴然、基甸由挪巴约比哈东、从居幕者之道、往而击之、';
_Jug8_12='米甸二王西巴撒慕拿遁、基甸追而擒之、溃其全军、';
_Jug8_13='约阿施子基甸、自希列斯阪战场而返、';
_Jug8_14='擒疏割一少者讯之、遂书疏割牧伯长老之名、凡七十七人、';
_Jug8_15='至疏割、语其人曰、昔尔讥我云、西巴撒慕拿之手、岂在尔手、而使我以饼给尔之惫卒乎、试观其人在此、';
_Jug8_16='遂执邑中长老、以旷野之荆棘惩疏割人、';
_Jug8_17='毁毗努伊勒之台、杀其邑人、';
_Jug8_18='问西巴撒慕拿曰、尔在他泊、所杀之人若何、曰、似尔、俱有王子之状、';
_Jug8_19='曰、是我同母兄弟也、我指耶和华之生而誓、尔若存其命、我亦不杀尔、';
_Jug8_20='遂谕长子益帖曰、尔起杀之、惟孺子不拔剑、以尚幼而惧故也、';
_Jug8_21='西巴撒慕拿曰、尔起杀我、盖人若何、其力亦如之、基甸遂起杀之、取其驼项之新月环、○';
_Jug8_22='以色列人谓基甸曰、尔既救我脱于米甸人手、尔及子孙当治我侪、';
_Jug8_23='基甸曰、我不治尔、我子亦不治尔、治尔者乃耶和华也、';
_Jug8_24='又曰、我有所求、各以所获耳环予我、盖敌乃以实玛利人、有金耳环、';
_Jug8_25='众曰、我乐与之、遂铺其衣、各以所获耳环、掷于其中、';
_Jug8_26='基甸所索之金耳环、重一千七百舍客勒、此外又得米甸王所佩之月环垂环、所衣之绛衣、及其驼项之索、';
_Jug8_27='基甸用之作圣衣、置于己邑俄弗拉、以色列人徇欲拜之、成为基甸与其家之机槛、';
_Jug8_28='米甸人服于以色列人、不复昂首、基甸在日、其地绥安、历四十年、○';
_Jug8_29='约阿施子耶路巴力归居己第、';
_Jug8_30='基甸妻室众多、生子七十、';
_Jug8_31='其妾在示剑、亦生一子、基甸命名亚比米勒、';
_Jug8_32='约阿施子基甸寿高而卒、葬于父约阿施之墓、在亚比以谢族之俄弗拉、○';
_Jug8_33='基甸既没、以色列人转而徇欲从诸巴力、立巴力比利土为其神、';
_Jug8_34='不忆其上帝耶和华、救之脱于四周敌人手者、';
_Jug8_35='亦不依耶路巴力即基甸、所施于彼之恩、而厚遇其家、';
_Jug9_1='耶路巴力子亚比米勒往示剑、见其母之兄弟、及外祖之眷属、语之曰、';
_Jug9_2='请尔谓示剑之众曰、耶路巴力七十子治尔、与一人治尔、孰善、当念我与尔乃骨肉之亲、';
_Jug9_3='其母之兄弟、以此言告示剑众、佥曰、斯乃我兄弟也、遂归心亚比米勒、';
_Jug9_4='由巴力比利土庙、取银七十予之、亚比米勒用以募游荡无赖之徒从之、';
_Jug9_5='乃往俄弗拉、入于父家、杀其兄弟七十人于一石上、皆耶路巴力子、仅遗季子约坦、因其自匿也、○';
_Jug9_6='示剑人暨米罗族、咸集于示剑志石之橡下、立亚比米勒为王、';
_Jug9_7='或以告约坦、乃立于基利心山巅、扬声呼曰、示剑人欤、其听我言、致上帝亦听尔言、';
_Jug9_8='昔诸树欲膏一树为其王、谓橄榄树曰、请尔治我、';
_Jug9_9='橄榄树曰、我有膏油、可以尊荣上帝与人、岂舍此而摇于众树之上乎、';
_Jug9_10='诸树谓无花果树曰、尔来治我、';
_Jug9_11='无花果树曰、我味甘、我果佳、岂舍此而摇于众树之上乎、';
_Jug9_12='诸树谓葡萄树曰、尔来治我、';
_Jug9_13='葡萄树曰、我之新酿、可以愉悦上帝与人、岂舍此而摇于众树之上乎、';
_Jug9_14='诸树谓棘曰、尔来治我、';
_Jug9_15='棘曰、若诚膏我为王治尔、则来匿我荫下、不然、则愿火自棘出、毁利巴嫩之香柏、';
_Jug9_16='今尔立亚比米勒为王、如尔所为、果诚且义、善待耶路巴力及其家、酬其夙恩、则可喜悦、';
_Jug9_17='昔我父冒死为尔战、拯尔脱于米甸人手、';
_Jug9_18='今尔起而攻我父家、杀其子七十人于一石上、立婢之子亚比米勒为示剑人王、以其为尔兄弟也、';
_Jug9_19='如尔今日待耶路巴力及其家、果诚且义、则可因亚比米勒而乐、彼亦可因尔而乐、';
_Jug9_20='否则愿火自亚比米勒出、毁示剑人及米罗族、亦愿火自示剑人及米罗族出、毁亚比米勒、';
_Jug9_21='约坦畏其兄亚比米勒而避之、逃往比珥居焉、○';
_Jug9_22='亚比米勒为以色列长、凡历三年、';
_Jug9_23='上帝使恶神在亚比米勒与示剑人间、示剑人则以诈伪待亚比米勒、';
_Jug9_24='用报耶路巴力七十子所受之残害、使流血之罪、归其兄弟亚比米勒及助杀之示剑人、';
_Jug9_25='示剑人设伏于山巅、以伺亚比米勒、凡过之者咸被劫、或以告亚比米勒、○';
_Jug9_26='以别子迦勒、与其昆弟至示剑、示剑人恃之、';
_Jug9_27='出于田间、敛葡萄而醡之、设筵献颂、入其神庙、式饮式食、而诅亚比米勒、';
_Jug9_28='以别子迦勒曰、亚比米勒为谁、示剑为谁、而使我事之、彼非耶路巴力子乎、其督非西布勒乎、莫若事示剑父哈抹之裔、曷为事彼、';
_Jug9_29='愿斯民归我掌握、我必除亚比米勒、又告亚比米勒曰、增益尔军而出、';
_Jug9_30='邑长西布勒闻迦勒之言、则怒、';
_Jug9_31='密遣使往见亚比米勒曰、以别子迦勒、偕其昆弟至示剑、怂恿邑众攻尔、';
_Jug9_32='尔与相从之众夜起、伏于田间、';
_Jug9_33='诘朝日出之时、夙兴攻城、彼与从者出而御尔、则可相机而行、';
_Jug9_34='亚比米勒与相从之众夜起、分为四队、伏伺示剑、';
_Jug9_35='以别子迦勒出、立于邑门、亚比米勒与从者、自伏处并起、';
_Jug9_36='迦勒见其民众、谓西布勒曰、有人自山巅而下、西布勒曰、尔见山影、误以为人、';
_Jug9_37='迦勒又曰、试观有人自高地而下、更有一队、从术士橡树之路而来、';
_Jug9_38='西布勒曰、尔昔言亚比米勒为谁、而使我事之、尔之前言、今安在哉、此非尔所藐视之民乎、请出而与之战、';
_Jug9_39='迦勒遂率示剑人出、与亚比米勒战、';
_Jug9_40='亚比米勒追之、迦勒逃遁、伤者沿路而仆、直至邑门、';
_Jug9_41='亚比米勒居亚鲁玛、西布勒逐迦勒与其昆弟、不容其居示剑、';
_Jug9_42='翌日、民出至田、或以告亚比米勒、';
_Jug9_43='遂分从者为三队、伏于田间、见民由邑出、则起而击之、';
_Jug9_44='亚比米勒率其队突前、立于邑门、其余二队、击在田者、';
_Jug9_45='亚比米勒终日攻邑、取之、杀其民、倾其城、布之以盐、';
_Jug9_46='守示剑台者闻此、遂入巴力比利土庙之保障、';
_Jug9_47='或告亚比米勒曰、守示剑台者咸集一处、';
_Jug9_48='亚比米勒与相从之众陟撒们山、亚比米勒手执斧、斫树枝、置之于肩、谕从者曰、见我所为、尔速效之、';
_Jug9_49='众遂各斫树枝、从之、置于保障、纵火焚之、居示剑台者皆死、男女约千人、○';
_Jug9_50='亚比米勒往提备斯、建营取之、';
_Jug9_51='邑中有坚台、民众男女皆逃入、闭门而登台巅、';
_Jug9_52='亚比米勒至台前攻之、近台门、欲焚以火、';
_Jug9_53='有妇以磨之上石、掷亚比米勒首、破其头颅、';
_Jug9_54='亚比米勒急呼执兵之少者曰、拔刃杀我、免人云我见戮于妇、少者遂刺之而死、';
_Jug9_55='以色列人见亚比米勒已死、各归其所、';
_Jug9_56='亚比米勒杀兄弟七十人、所行于父之恶、上帝报之若是、';
_Jug9_57='示剑人之恶、上帝亦报之、耶路巴力子约坦之诅、悉临之焉、';
_Jug10_1='亚比米勒后、以萨迦人朵多孙、普亚子陀拉兴起、救以色列人、居以法莲山地之沙密、';
_Jug10_2='为以色列士师、历二十三年、卒而葬于沙密、○';
_Jug10_3='厥后、基列人睚珥兴起、为以色列士师、历二十二年、';
_Jug10_4='有子三十、乘驴驹三十、治邑三十、在基列地、至今名曰睚珥乡里、';
_Jug10_5='睚珥卒、葬于加们、○';
_Jug10_6='以色列人又行耶和华所恶、事诸巴力、与亚斯他录、暨亚兰、西顿、摩押、亚扪族、非利士之诸神、违弃耶和华、不崇事之、';
_Jug10_7='耶和华怒以色列人、付于非利士人、及亚扪人之手、';
_Jug10_8='以色列人居约但东、属基列之亚摩利地者、自是受其扰害暴虐、历十八年、';
_Jug10_9='亚扪人亦渡约但、攻犹大便雅悯暨以法莲族、以色列人窘甚、';
_Jug10_10='吁耶和华曰、我弃我之上帝而事巴力、获罪于尔、';
_Jug10_11='耶和华谕以色列人曰、我岂未拯尔于埃及亚摩利亚扪非利士人乎、';
_Jug10_12='昔西顿亚玛力马云人虐尔、尔呼吁我、我亦拯尔于其手、';
_Jug10_13='尔乃弃我、而事他神、我不复拯尔矣、';
_Jug10_14='尔可往吁所简之神、尔遭难时、任其拯之、';
_Jug10_15='以色列人谓耶和华曰、我干罪矣、任尔随意待我、惟求今日救援、';
_Jug10_16='遂去其中异族之神、而事耶和华、耶和华因其困苦、中心愀然、';
_Jug10_17='时、亚扪人集而建营于基列、以色列人亦集而建营于米斯巴、';
_Jug10_18='基列民之牧伯相议曰、谁先战亚扪人、彼必为基列民长、';
_Jug11_1='基列人耶弗他、大勇士也、乃基列之子、妓之所生、';
_Jug11_2='基列妻亦生子、既长、逐耶弗他、曰、尔乃外妇子、不可嗣业于我父家、';
_Jug11_3='耶弗他避兄弟、居陀伯地、游荡之徒归而从之、○';
_Jug11_4='逾时、亚扪人与以色列战、';
_Jug11_5='基列长老往陀伯地、招耶弗他、';
_Jug11_6='曰、尔来为我军长、与亚扪人战、';
_Jug11_7='耶弗他曰、尔非憾我、逐我于父家乎、今尔遭难、何就我耶、';
_Jug11_8='基列长老曰、我今就尔、请尔偕行、与亚扪人战、为我基列民长、';
_Jug11_9='耶弗他曰、尔若导我归、与亚扪人战、而耶和华付之于我手、我则为尔长乎、';
_Jug11_10='曰、尔我间耶和华为证、我必依尔言而行、';
_Jug11_11='耶弗他与基列长老偕行、民遂立之为长为帅、耶弗他在米斯巴、陈述其辞于耶和华前、○';
_Jug11_12='耶弗他遣使见亚扪王曰、尔与我何与、致尔至我、而攻我地乎、';
_Jug11_13='亚扪王谓使者曰、以色列人出埃及时、夺我土地、自亚嫩至雅博、迄于约但、今可安然反我斯土、';
_Jug11_14='耶弗他又遣使见亚扪王曰、';
_Jug11_15='耶弗他云、摩押及亚扪人之地、以色列人未尝夺之、';
_Jug11_16='以色列人出埃及、过荒野、至红海、及加低斯、';
_Jug11_17='遣使告以东王曰、请容我过尔境、以东王不允、遣使见摩押王、亦不允、以色列人遂居加低斯、';
_Jug11_18='既经旷野、绕以东摩押之境、由摩押东而来、建营于亚嫩外、亚嫩为摩押界、不入其境、';
_Jug11_19='以色列人遣使见都希实本之亚摩利王西宏、告之曰、请容我过尔境、以适我土、';
_Jug11_20='西宏不信以色列人、不令过其境、乃集民众、建营于雅杂、与以色列战、';
_Jug11_21='以色列之上帝耶和华、以西宏及其民众、付于以色列人手、以色列人击之、取亚摩利人所居之地、';
_Jug11_22='得亚摩利境、自亚嫩至雅博、自旷野至约但、';
_Jug11_23='以色列之上帝耶和华、既逐亚摩利人于其民前、则尔岂可得其地乎、';
_Jug11_24='尔神基抹赐尔之地、尔岂不取之乎、我之上帝耶和华逐人于我前、其地我亦取之、';
_Jug11_25='尔岂愈于摩押王西拨子巴勒乎、彼岂尝攻以色列人、而与之战乎、';
_Jug11_26='以色列人居希实本、亚罗珥、与其乡里、暨沿亚嫩诸邑、历三百年、当时尔何不取之、';
_Jug11_27='我未尝获罪于尔、尔乃攻我、以恶相待、愿鞫人之耶和华、今日在以色列人亚扪人间、判其是非、';
_Jug11_28='亚扪王不听耶弗他使所言、○';
_Jug11_29='耶和华之神临耶弗他、遂巡基列玛拿西地、至基列之米斯巴、自此而往、至亚扪族、';
_Jug11_30='耶弗他许愿于耶和华曰、如尔果以亚扪人付于我手、';
_Jug11_31='则我自亚扪族安然而归时、出我门而迓者、必归于耶和华、我必献之为燔祭、';
_Jug11_32='耶弗他抵亚扪族、与之战、耶和华付之于其手、';
_Jug11_33='遂击之、自亚罗珥至米匿、及亚备勒基拉明、取邑二十、大行杀戮、于是亚扪族服于以色列人、○';
_Jug11_34='耶弗他止有一女、别无子女、返米斯巴、至己家、其女执鼗、舞蹈出迎、';
_Jug11_35='耶弗他见之、则裂衣曰、呜呼吾女、使我憯怛、加我苦难、我向耶和华启口、不能食言、';
_Jug11_36='女曰、我父欤、尔既向耶和华启口、请践其言、以行于我、盖耶和华为尔、复仇于尔敌亚扪族、';
_Jug11_37='又谓父曰、求父允我一事、假我二月、俾我得与女伴登山、哀我以处子终、';
_Jug11_38='曰、往哉、乃遣之、期以二月、遂与女伴偕往、在山哀其以处子终、';
_Jug11_39='二月既盈、女归父所、父循所许之愿、以待其女、乃不字而终、';
_Jug11_40='厥后以色列女立为常例、每年为基列人、耶弗他女哀悼四日、';
_Jug12_1='以法莲人集而北往、谓耶弗他曰、尔与亚扪族战、而不招我偕往、曷故、我必以火毁尔、及尔第宅、';
_Jug12_2='耶弗他曰、我暨我民、与亚扪族大战、我曾招尔、尔不救我脱于其手、';
_Jug12_3='我见尔不我救、遂冒死往攻亚扪族、而耶和华付之于我手、今日尔来攻我、曷故、';
_Jug12_4='耶弗他乃集基列人、与以法莲人战、而击杀之、因以法莲人曰、尔基列人、在以法莲玛拿西间、乃以法莲之逋逃者也、';
_Jug12_5='基列人据约但津、以御以法莲人、以法莲人逃遁者、有言请许我济、基列人则问之曰、尔为以法莲人否、如其言否、';
_Jug12_6='则曰、试言示播列、其人音不相符、而言西播列、则执之、杀于约但津旁、当时以法莲人陨没者、四万二千人、○';
_Jug12_7='基列人耶弗他、为以色列士师、凡历六年、卒而葬于基列之一邑、○';
_Jug12_8='厥后、伯利恒人以比赞为以色列士师、';
_Jug12_9='有子三十、女三十、皆出嫁、为子娶媳三十、';
_Jug12_10='彼为以色列士师、凡历七年、卒而葬之于伯利恒、○';
_Jug12_11='厥后、西布伦人以伦为以色列士师、凡历十年、';
_Jug12_12='卒而葬于西布伦之亚雅伦、○';
_Jug12_13='厥后、比拉顿人希列子押顿为以色列士师、';
_Jug12_14='有子四十、孙三十、共乘驴驹七十、彼为以色列士师、凡历八年、';
_Jug12_15='卒而葬于以法莲地之境比拉顿、在亚玛力之山地、';
_Jug13_1='以色列人又行耶和华所恶、耶和华付之于非利士人手、历四十年、';
_Jug13_2='但之室家、有琐拉人名玛挪亚者、其妻不妊不育、';
_Jug13_3='耶和华之使者见于妇曰、尔素不妊不育、今必怀妊生子、';
_Jug13_4='尔其谨慎、酒与醇醪皆勿饮、不洁之物皆勿食、';
_Jug13_5='尔必怀妊生子、薙发之刀、勿加其首、子自出胎、为拿细耳人、见民数记六章二节归于上帝、肇救以色列人、脱于非利士人手、';
_Jug13_6='妇归告夫曰、有上帝仆就我、其容仿佛上帝之使、可畏之甚、我未问其奚自、彼未以名告我、';
_Jug13_7='乃谓我曰、尔将怀妊生子、酒与醇醪皆勿饮、不洁之物皆勿食、盖此子自出胎、为拿细耳人归于上帝、至于死日、';
_Jug13_8='玛挪亚祷于耶和华曰、主欤、请使所遣上帝仆、复至我所、教我如何以待将生之子、';
_Jug13_9='上帝允其所祈、妇坐于田、上帝使复就之、夫不在焉、';
_Jug13_10='妇趋告夫曰、昔就我者、今复显见、';
_Jug13_11='玛挪亚起、随妻诣其人曰、昔与妇言者尔乎、曰、是也、';
_Jug13_12='玛挪亚曰、愿尔言验、我待此子、当循何例、其行若何、';
_Jug13_13='耶和华之使者曰、我所告妇者、俱宜慎之、';
_Jug13_14='勿食葡萄树所产、勿饮酒与醇醪、勿食不洁之物、凡我所谕、彼必守之、';
_Jug13_15='玛挪亚谓使者曰、请尔少留、待我为备山羊之羔、';
_Jug13_16='耶和华之使者曰、尔虽留我、我不食尔餐、如备燔祭、必以献耶和华、其言此者、因玛挪亚不知其为耶和华之使也、';
_Jug13_17='玛挪亚曰、尔何名、尔言验时、我则尊尔、';
_Jug13_18='耶和华之使者曰、我名奇妙、何以询为、';
_Jug13_19='玛挪亚取山羊之羔、及素祭、陈于磐上、以献耶和华、使者所行奇妙、玛挪亚与其妻并睹之、';
_Jug13_20='坛上火焰上腾、使者乘之而升、玛挪亚暨妻见之、则俯伏于地、';
_Jug13_21='耶和华之使者不复见于玛挪亚与其妻、玛挪亚乃知其为耶和华之使也、';
_Jug13_22='语其妻曰、我侪必死、因睹上帝也、';
_Jug13_23='妻曰、如耶和华意欲杀我、必不纳我之燔祭素祭、亦不示我以此事、告我以斯言、';
_Jug13_24='妇生子、命名参孙、子长、耶和华锡嘏焉、';
_Jug13_25='耶和华之神始感之、在琐拉以实陶间之玛哈尼但、';
_Jug14_1='参孙下亭拿、见一非利士女、';
_Jug14_2='归告父母曰、我在亭拿见一非利士女、请为我娶之、';
_Jug14_3='父母曰、尔同侪我众民中、岂无女子、致尔娶于未受割之非利士人乎、参孙谓父曰、我深悦斯女、请为我娶之、';
_Jug14_4='其父母不知斯事由于耶和华、参孙寻衅、欲攻非利士人、是时非利士人辖以色列人、';
_Jug14_5='参孙与父母下亭拿、至葡萄园、有一稚狮、咆哮迎之、';
_Jug14_6='参孙大为耶和华之神所感、手虽无械、而裂狮如羔羊、不以所行告其父母、';
_Jug14_7='遂往与女语、甚悦之、';
_Jug14_8='未几复至、欲娶以归、离途转视狮尸、见群蜂与蜜在其中、';
_Jug14_9='取蜜于手、且行且食、至父母所、亦予之食、不以蜜出狮尸告、';
_Jug14_10='父至女所、参孙设筵于彼、盖少者素有此例、';
_Jug14_11='众见参孙、则简三十人为其伴侣、';
_Jug14_12='参孙语之曰、容我以隐语试尔、七日宴间、如能详释告我、我则给尔枲衣三十领、外衣三十袭、';
_Jug14_13='若不能详释、尔则给我枲衣三十领、外衣三十袭、佥曰、请宣隐语、使我闻之、';
_Jug14_14='曰、自食者出食、自强者出甘、历至三日、未能解其隐语、';
_Jug14_15='迨及七日、谓参孙妻曰、可诱尔夫、为我详释隐语、不然、我必以火毁尔、及尔父家、尔延我来、欲夺我所有乎、';
_Jug14_16='参孙妻哭于其前曰、尔乃恶我、而不我爱、尔以隐语试我同族、而不以之告我、曰、我未告父母、岂告尔乎、';
_Jug14_17='宴历七日、妻哭其前、至于七日、为妻所迫、乃以隐语告之、妻告同族、';
_Jug14_18='七日日未入时、邑人告曰、孰甘于蜜、孰强于狮、参孙曰、若不用我牝牛而耕、则不能解我隐语、';
_Jug14_19='耶和华之神大感参孙、遂下亚实基伦、杀三十人、褫其衣、以给解隐语者、盛怒而返父家、';
_Jug14_20='其妻适其所友之伴侣、';
_Jug15_1='厥后、时值麦秋、参孙携一山羊之羔探妻、曰、吾欲入室见之、妻父不许、';
_Jug15_2='曰、我意尔憾之甚、故嫁于尔伴侣、其妹较彼不尤美乎、可娶以代、';
_Jug15_3='参孙语众曰、今我加害于非利士人、亦无尤焉、';
_Jug15_4='遂往执野犬三百、以尾相系、束炬于二尾间、';
_Jug15_5='炬既燃、放火入非利士人之禾稼、凡束而堆积者、与未刈者、暨橄榄园、悉为所焚、';
_Jug15_6='非利士人问曰、行此者谁、或曰、亭拿人之婿参孙、因以其妻适伴侣故也、非利士人遂至、以火焚女及其父、';
_Jug15_7='参孙曰、尔既行是、我必复仇而后已、';
_Jug15_8='遂击非利士人、大行杀戮、尸相枕籍、后往以坦岩穴居焉、○';
_Jug15_9='非利士人上、建营于犹大、布于利希、';
_Jug15_10='犹大人曰、尔来攻我、曷故、曰、我来欲缚参孙、以其所行于我者加乎其身、';
_Jug15_11='有犹大人三千、至以坦岩穴、谓参孙曰、岂不知我为非利士人所辖乎、何行此以累我耶、曰、以其所行于我者、行之于彼也、';
_Jug15_12='犹大人曰、我来欲缚尔、付于非利士人手、参孙曰、与我誓约、尔不亲击我、';
_Jug15_13='曰、否、祇缚尔付于其手、必不杀尔、遂以新索二缚之、由岩携之而上、';
_Jug15_14='既至利希、非利士人呼而迎之、参孙大为耶和华之神所感、臂上之索、如经火之麻、脱于其手、';
_Jug15_15='参孙见驴之新颊骨、伸手取之、击人以千计、';
_Jug15_16='曰、我以驴颊骨行戮、积尸成垒、我以驴颊骨杀人、其数盈千、';
_Jug15_17='言毕、手掷颊骨、其地遂名拉末利希、';
_Jug15_18='参孙渴甚、吁耶和华曰、尔藉仆手、大施拯救、今将渴死、而陷未受割者之手、';
_Jug15_19='上帝裂利希之洼处、有水涌出、饮之、精神顿复而苏、故其泉名曰隐哈歌利、在于利希、至今犹存、';
_Jug15_20='非利士人辖以色列族时、参孙为士师、历二十年、';
_Jug16_1='参孙往迦萨、见一妓、就之、';
_Jug16_2='或告迦萨人曰、参孙至此、遂伏邑门、竟夕环守、静默无声、意谓待至黎明、我必杀之、';
_Jug16_3='参孙既卧、中夜而兴、取邑门之扉与楗、并二橛而拔之、荷之于肩、至希伯仑前之山巅、○';
_Jug16_4='厥后、参孙在梭烈谷、爱一女、名大利拉、';
_Jug16_5='非利士牧伯就女曰、尔其诱之、察其何由有此大力、我侪何以胜之、致能缚而苦之、则我各以银一千一百给尔、';
_Jug16_6='大利拉谓参孙曰、请尔告我、何由有此大力、何术可以缚而苦尔、';
_Jug16_7='参孙曰、如以未干之新弦七缚我、我则荏弱、无异他人、';
_Jug16_8='于是非利士牧伯携未干之新弦七予女、女则缚之、';
_Jug16_9='女既设伏于内室、告曰、参孙、非利士人莅尔、参孙遂断其弦、如断经火之麻缕、仍不知其力之奚自、';
_Jug16_10='大利拉谓参孙曰、尔欺我而言诳、请告我何以缚尔、';
_Jug16_11='曰、如以未用之新索缚我、我则荏弱、无异他人、';
_Jug16_12='大利拉遂以新索缚之、曰、参孙、非利士人莅尔、是时伏者俟于内室、参孙即断臂索、如断一缕、';
_Jug16_13='大利拉谓参孙曰、尔欺我而言诳、越至于今、请告我何以缚尔、曰、以我首发七绺、与纬同织、则可、';
_Jug16_14='女遂以橛钉其发、曰、参孙、非利士人莅尔、参孙即寤、拔机之橛与纬、';
_Jug16_15='女曰、尔心不在我、何云爱我乎、尔欺我者三、未告我以大力何由而有、';
_Jug16_16='女日以言促迫之、参孙中心忧郁、几及于死、';
_Jug16_17='以心所藏悉告之、曰、我自母胎、为拿细耳人归于上帝、薙发之刀、未加于首、如薙我发、我力自去、我则荏弱、无异他人、';
_Jug16_18='大利拉见其以心所藏悉告之、则遣人召非利士牧伯曰、今彼以心所藏悉告于我、请尔复至、惟此一次、非利士牧伯遂至、携金于手、';
_Jug16_19='女使参孙枕膝而寝、招人薙其发七绺、遂困苦之、其力果去、';
_Jug16_20='女曰、参孙、非利士人莅尔、参孙寤曰、我且出、逍遥如昔、而不知耶和华已离之矣、';
_Jug16_21='非利士人遂执之、抉其目、解至迦萨、系以铜链、使旋磨于狱、';
_Jug16_22='其发薙后渐长、○';
_Jug16_23='非利士牧伯集众、大祭其神大衮、而取欢乐、曰、我神以敌参孙付于我手、';
_Jug16_24='民见之、则颂赞其神曰、我神付敌于我手、彼乃败我邦国、杀我多人者也、';
_Jug16_25='中心欣喜时、则曰、其召参孙、为我作剧、遂召参孙出狱、置之柱间、乃作剧于其前、';
_Jug16_26='参孙谓执手之童曰、容扪室柱、使我倚之、';
_Jug16_27='室充男女、非利士牧伯咸在、室顶亦有男女、约三千人、观参孙作剧、';
_Jug16_28='参孙吁耶和华曰、主耶和华欤、求尔垂念我、上帝欤、求尔坚固我、惟此一次、以报非利士人抉我二目之仇、';
_Jug16_29='乃执室所赖之二中柱、一以左手、一以右手、而凭依之、';
_Jug16_30='曰、愿与非利士人偕亡、遂屈身尽力曳之、室乃倾圮、覆于诸伯众民之上、如是、参孙死时所杀、较之生时所杀尤多、';
_Jug16_31='其兄弟与父家俱至、取之而归、葬于父玛挪亚之墓、在琐拉以实陶间、参孙为以色列士师、历二十年、';
_Jug17_1='以法莲山地、有人名米迦、';
_Jug17_2='谓其母曰、尔银一千一百被窃、因而咒诅、且告于我、其银在此、我取之矣、母曰、愿耶和华锡嘏我子、';
_Jug17_3='其子以银一千一百反其母、母曰、我已以此银、为吾子献于耶和华、以造雕像及铸像、故仍反于尔、';
_Jug17_4='子复以银反母、母取二百、以予金工、使造雕像及铸像、置于米迦室、';
_Jug17_5='米迦有神室、遂作圣衣与家神、区别一子、为其祭司、';
_Jug17_6='时、以色列无王、人各任意而行、○';
_Jug17_7='有少者利未人、居于犹大伯利恒、';
_Jug17_8='离犹大伯利恒邑、觅地以居、行抵以法莲山地、至于米迦家、';
_Jug17_9='米迦曰、尔奚自、曰、我利未人、自犹大伯利恒来、欲觅地而居、';
_Jug17_10='米迦曰、可偕我居、为我之父与祭司、岁给十金、衣服一袭、供尔之馔、利未人遂入室、';
_Jug17_11='乐与同居、米迦视之若子、';
_Jug17_12='米迦区别之、乃为其祭司、居于米迦家、';
_Jug17_13='米迦曰、今有利未人为祭司、我知耶和华必锡嘏于我、';
_Jug18_1='维时、以色列无王、但之支派、在以色列中、未得其业、故觅地以居、';
_Jug18_2='于族中遣勇士五人、由琐拉以实陶而往、窥察土地、语之曰、往窥其地、乃适以法莲山地、至米迦室宿焉、';
_Jug18_3='近其室时、识少者利未人之声、就而问曰、谁导尔至此、在此何为、何所得乎、';
_Jug18_4='少者以米迦如何相待告曰、米迦雇我为其祭司、';
_Jug18_5='曰、请咨诹上帝、使知我之前途、是否利达、';
_Jug18_6='祭司曰、安然而往、尔之前途、耶和华所顾也、';
_Jug18_7='五人遂往、至拉亿、见其居民、如西顿人、安逸无虑、因无强者相害也、地离西顿甚远、不与他人交际、';
_Jug18_8='五人返于琐拉以实陶、告其昆弟、昆弟问曰、尔意若何、';
_Jug18_9='曰、可起、而往攻之、我见其地甚美、岂可闲居、宜往勿缓、据以为业、';
_Jug18_10='既至、必见其民安逸无虑、土壤宽广、天下物产、罔有所缺、上帝付之尔手、○';
_Jug18_11='于是但之室家六百人、各佩器械、自琐拉以实陶启行、';
_Jug18_12='上至犹大之基列耶琳、建营其后、名其地曰玛哈尼但、至于今日、';
_Jug18_13='由此往以法莲山地、至米迦室、';
_Jug18_14='昔窥拉亿之五人、谓昆弟曰、此室有圣衣家神、雕像铸像、尔知之乎、当思如何而为、';
_Jug18_15='遂转诣米迦室、入少者利未人之室、而问其安、';
_Jug18_16='但人六百、各佩器械、立于门外、';
_Jug18_17='窥地之五人入室、取雕像铸像、家神圣衣、祭司与佩器械之六百人、立于门外、';
_Jug18_18='五人入室、既取诸物而出、祭司问曰、尔欲何为、';
_Jug18_19='曰、勿语、以手掩口、与我偕往、为我之父与祭司、汝为一家之祭司、与为以色列一支派一族之祭司、孰愈、';
_Jug18_20='祭司心悦、取圣衣暨家神雕像、入于民中、';
_Jug18_21='众遂转而前往、使幼稚牲畜货财先行、';
_Jug18_22='离米迦室已远、米迦之邻咸集、追及但人呼之、';
_Jug18_23='但人回顾、问米迦曰、尔有何事、率斯群众而来、';
_Jug18_24='曰、我所作之神像、及所任之祭司、尔携之去、一无所遗、而问我有何事耶、';
_Jug18_25='但人曰、勿使尔声闻于我众、恐暴戾者击尔、致尔与尔家人、俱丧厥命、';
_Jug18_26='但人乃行其途、米迦见其强于己、则转而归家、';
_Jug18_27='但人携米迦所制之物、及其祭司、至于拉亿、见其安逸无虑之民、击之以刃、火焚其邑、无人救援、';
_Jug18_28='盖邑在近伯利合之谷中、离西顿甚远、不与他人交际、但人复建邑而居之、';
_Jug18_29='此邑昔名拉亿、今依其祖以色列子但之名、名之曰但、';
_Jug18_30='立彼雕像、摩西子革顺之裔约拿单、暨其子孙、为但支派之祭司、迨至斯土见虏之日、';
_Jug18_31='米迦雕像之设、所历时日、与上帝室在示罗同、';
_Jug19_1='当以色列无王时、有利未人旅以法莲山隅、娶妾于犹大伯利恒、';
_Jug19_2='妾不贞、离夫、归伯利恒父家、居历四月、';
_Jug19_3='夫起、携一仆二驴往见妾、欲以善言慰藉、冀其旋归、妾导入父室、其父见之、欣喜承迎、';
_Jug19_4='留之三日、饮食而宿、';
_Jug19_5='越至四日、夙兴欲行、女之父谓其婿曰、食饼少许、壮尔心力而后行、';
_Jug19_6='二人同坐饮食、女之父曰、是夜请仍宿此、以快尔心、';
_Jug19_7='其人起而欲往、女之父强留之、乃复宿焉、';
_Jug19_8='越至五日、夙兴欲往、女之父曰、请复壮尔心力、延至日昃、于是二人同食、';
_Jug19_9='其人与妾及仆、起而欲往、女之父曰、日已昃、天将暮矣、请留一宿、以快尔心、诘旦夙兴而归可也、';
_Jug19_10='其人不欲复宿、乃备二驴、携妾启行、至耶布斯即耶路撒冷相对之所、';
_Jug19_11='近耶布斯时、日将暮矣、仆谓主曰、请偏行、入耶布斯邑而宿、';
_Jug19_12='主曰、外族之邑、不属以色列人者、我不入之、必往基比亚、';
_Jug19_13='又谓仆曰、可适此处一邑而宿、或基比亚、或拉玛、';
_Jug19_14='遂前行、近属便雅悯之基比亚时、日已入、';
_Jug19_15='至基比亚、入邑以宿、无人接其入室寓之、乃坐于衢、';
_Jug19_16='既暮、有老者自田工作而归、彼乃以法莲山地人、旅于基比亚、此地之人、属便雅悯族、';
_Jug19_17='老者举目、见旅人在衢、问曰、尔奚自、将何往、';
_Jug19_18='曰、我自犹大伯利恒来、往以法莲山隅、原居于彼、曾至犹大伯利恒、今诣耶和华室、无人接我入室、';
_Jug19_19='驴有刍粮、我与妾仆有饼及酒、罔有所缺、';
_Jug19_20='老者曰、愿尔平安、尔之所需、我之责也、勿宿于衢、';
_Jug19_21='遂导之入室、以刍饲驴、乃濯足饮食、';
_Jug19_22='适快心时、邑之匪徒环宅叩门、谓室主老者曰、入尔室者、携之出、以遂我欲、';
_Jug19_23='室主出、谓之曰、兄弟乎、勿行此恶、斯人既入我室、勿妄为、';
_Jug19_24='我有处女、及彼之妾在此、我俱出之、任尔玷辱、遂尔所欲、惟于斯人勿妄为、';
_Jug19_25='众不听、旅人执其妾出之、众与淫合、竟夕狎侮、黎明始释、';
_Jug19_26='昧爽、妇至其主所寓之室、仆于门前、迨乎既旦、';
_Jug19_27='其主夙兴、启门而出、欲行其途、见妾仆于门前、二手在阈、';
_Jug19_28='谓之曰、起、我侪行矣、不应、遂置之于驴、启行而归、';
_Jug19_29='至家、以刀肢解其妾、分为十二、遍送于以色列四境、';
_Jug19_30='见之者曰、自以色列人出埃及、以迄于今未有若此之事、未之见也、今当思议、而宣言焉、';
_Jug20_1='于是以色列众咸出、自但至别是巴、暨基列地之民、有如一人、集于米斯巴、在耶和华前、';
_Jug20_2='民长与以色列诸支派、集为上帝民会、执兵步卒、共四十万、';
_Jug20_3='以色列人至米斯巴、为便雅悯人所闻、以色列人问曰、此恶之由、请以告我、';
_Jug20_4='被杀之妇、其夫利未人对曰、我与妾至便雅悯之基比亚、止宿于彼、';
_Jug20_5='及夜、基比亚人起而攻我、环室、意欲杀我、淫污我妾致死、';
_Jug20_6='彼行淫乱谬妄之事、在以色列中、故我取妾而脔之、遍送于以色列四境、';
_Jug20_7='请尔以色列众为之画策、而建议焉、';
_Jug20_8='民众悉起、有如一人、曰、我不返幕归家、';
_Jug20_9='必掣签、往攻基比亚、';
_Jug20_10='于以色列诸支派中、百取十、千取百、万取千、使备糇粮、迨众至便雅悯之基比亚、则依其在以色列中、所行谬妄之事以待之、';
_Jug20_11='于是以色列众咸集、连络为一、以攻斯邑、';
_Jug20_12='以色列支派遣人谓便雅悯支派曰、尔中所行何恶、';
_Jug20_13='今以基比亚之匪徒付我、俾致之死、以除恶于以色列中、便雅悯人不听同侪以色列人之言、';
_Jug20_14='乃由诸邑、集于基比亚、欲与以色列人战、';
_Jug20_15='便雅悯诸邑执兵之士、计二万六千、其外有基比亚选兵、计七百、';
_Jug20_16='众中有所简左手较捷之卒七百、以绳发石、不爽毫发、';
_Jug20_17='除便雅悯人外、以色列人之执兵者、计四十万、皆战士也、';
_Jug20_18='以色列人起、往伯特利、咨诹上帝曰、与便雅悯人战、我中谁当先往、耶和华曰、犹大先往、';
_Jug20_19='以色列人晨兴、对基比亚建营、';
_Jug20_20='出而列陈于基比亚、欲与便雅悯人战、';
_Jug20_21='便雅悯人自基比亚出、戮以色列人二万二千、';
_Jug20_22='以色列人共奋厥志、复列陈于前日之陈所、';
_Jug20_23='上至耶和华前、哭泣至暮、咨诹耶和华曰、我可再与昆弟便雅悯人战否、耶和华曰、可往攻之、';
_Jug20_24='翌日、以色列人进攻便雅悯族、';
_Jug20_25='便雅悯人是日自基比亚出而逆之、又戮以色列执兵之士一万八千、';
_Jug20_26='以色列民众、上至伯特利哭泣、坐于耶和华前、禁食至暮、献燔祭及酬恩祭于耶和华、';
_Jug20_27='时、上帝约匮在彼、亚伦孙、以利亚撒子非尼哈、侍于其前、';
_Jug20_28='以色列人咨诹耶和华曰、我可复出、与我昆弟便雅悯人战乎、抑止乎、耶和华曰、往哉、明日我必付之尔手、';
_Jug20_29='以色列人设伏于基比亚四周、';
_Jug20_30='越至三日、以色列人往攻便雅悯人、列陈于基比亚如前、';
_Jug20_31='便雅悯人出而迎战、被诱离邑、如前击杀以色列人、约有三十、于二通衢、一往伯特利、一往基比亚之郊野、';
_Jug20_32='便雅悯人曰、其败如故、以色列人曰、我侪其遁、诱之离邑、至于通衢、';
_Jug20_33='众遂起离其所、列陈于巴力他玛、伏者自基比亚草场而出、';
_Jug20_34='有以色列选兵一万、往攻基比亚、战势剧烈、然便雅悯人不知祸之将及、';
_Jug20_35='耶和华使便雅悯人败于以色列人前、是日以色列人杀便雅悯人、二万五千一百、皆执兵之士、';
_Jug20_36='便雅悯人乃自知败北、初、以色列人恃有伏兵在基比亚、故暂避便雅悯人、';
_Jug20_37='伏兵骤出、进攻基比亚、刃击举邑之人、';
_Jug20_38='以色列人曾约伏兵、以使邑中烟云上腾为号、';
_Jug20_39='以色列人战时稍却、便雅悯人杀其人约有三十、自谓以色列人为我所败、如前战然、';
_Jug20_40='迨邑中烟云起、其状如柱、便雅悯人回顾、见举邑烟焰冲天、';
_Jug20_41='以色列人旋转、便雅悯人见祸及之、不胜骇惧、';
_Jug20_42='遂背以色列人、转向旷野之路而遁、军士急追于后、民自诸邑而出、戮之于其间、';
_Jug20_43='追袭之、围困之、在其驻足之所蹂躏之、至于相对日出处之基比亚、';
_Jug20_44='便雅悯人仆者一万八千、皆勇士也、';
_Jug20_45='其余转向旷野而逃、至临门磐、以色列人又于通衢、收其五千人、追至基顿、又杀二千人、';
_Jug20_46='是日便雅悯执兵之士死者、共二万五千、皆勇士也、';
_Jug20_47='惟有六百人、转向旷野而逃、至临门磐、居之四月、';
_Jug20_48='以色列人反攻便雅悯、刃击邑众、与其牲畜、及凡所遇、所至诸邑、以火焚之、';
_Jug21_1='以色列人曾在米斯巴誓曰、我侪皆不以女妻便雅悯人、';
_Jug21_2='民至伯特利、坐于上帝前、迨及薄暮、举声痛哭、曰、';
_Jug21_3='以色列之上帝耶和华欤、今日以色列中缺一支派、何为有此事乎、';
_Jug21_4='翌日、民众夙兴、筑坛、献燔祭及酬恩祭、';
_Jug21_5='以色列人曾重誓曰、凡不上米斯巴、诣耶和华者、必致之死、故相问曰、以色列支派中、孰不与会、诣耶和华、';
_Jug21_6='以色列人为其昆弟便雅悯人而悔、曰、以色列支派中、今日绝其一矣、';
_Jug21_7='我既指耶和华而誓、不以我女妻之、则其遗民若何得妻、';
_Jug21_8='又曰、以色列支派中、孰不上米斯巴、诣耶和华乎、察知基列雅比无人入营与会、';
_Jug21_9='盖核民时、见其居民无一在者、';
_Jug21_10='会众遣其最勇之士一万二千、命之曰、往哉、刃击基列雅比居民、暨厥妇孺、';
_Jug21_11='所有丁男、及已适人之女、悉歼灭之、';
_Jug21_12='于其居民中、遇处子四百、未适人者、携至迦南地示罗营、';
_Jug21_13='会众遣使至临门磐、以和告便雅悯人、';
_Jug21_14='便雅悯人遂归、则以基列雅比生存之女妻之、尚为不足、';
_Jug21_15='民为便雅悯人而悔、盖耶和华使以色列支派有阙如也、';
_Jug21_16='会之长老曰、便雅悯之妇女既灭、则其遗民何以妻之、';
_Jug21_17='又曰、便雅悯人之逃脱者、必有其业、免以色列支派泯没其一、';
_Jug21_18='但我侪不可妻之以女、因以色列人曾誓曰、以女妻便雅悯人者、必受诅也、';
_Jug21_19='遂曰、在利波拿南、伯特利北、往示剑道东之示罗、岁有耶和华节期、';
_Jug21_20='乃命便雅悯人曰、尔往伏于葡萄园、';
_Jug21_21='见示罗女出而舞蹈、则由葡萄园出、各执其女为妻、而归便雅悯地、';
_Jug21_22='如其父兄赴诉于我、我则曰、请尔施恩、以之予我、盖昔战时、我不留女以为其妻、今亦非尔所妻、若然、则为有罪、';
_Jug21_23='便雅悯人如言而行、循其人数、执舞蹈之女为妻、归其故业、复建诸邑以居、';
_Jug21_24='于是以色列人归其支派室家、自彼各复本业、';
_Jug21_25='是时以色列无王、人各任意而行、';
_Rut1_1='当士师主治时、斯土荐饥、有犹大伯利恒人、与妻及二子、往旅于摩押地、';
_Rut1_2='其人名以利米勒、妻名拿俄米、二子名玛伦、基连、俱为犹大伯利恒之以法他人、至摩押地居焉、';
_Rut1_3='拿俄米夫以利米勒死、遗其妻及二子、';
_Rut1_4='二子娶摩押女、一名俄珥巴、一名路得、居彼约十年、';
_Rut1_5='玛伦基连俱亡、遗拿俄米、无夫、亦无子、';
_Rut1_6='在摩押地、闻耶和华垂顾其民、赐之以粮、则起、携其二媳、欲自摩押地归、';
_Rut1_7='妇离所居、偕其二媳、循途以返犹大、';
_Rut1_8='拿俄米谓二媳曰、各归母家、愿耶和华恩待尔、如尔之待死者及我然、';
_Rut1_9='愿耶和华赐尔各得绥安于夫家、遂吻之、二媳发声而哭、';
_Rut1_10='曰、否、我必与尔偕归尔国、';
_Rut1_11='拿俄米曰、吾女欤、其归哉、曷欲与我偕往、我犹孕子为尔夫乎、';
_Rut1_12='我女欤、其归哉、我年已迈、不复有夫、如曰我尚有望、是夜得夫、且能诞子、';
_Rut1_13='尔岂欲待其长、而不嫁他人乎、我女欤、勿若是、我缘尔故、更为愁苦、盖耶和华之手击我、';
_Rut1_14='二媳复发声而哭、俄珥巴吻其姑而别、惟路得依附之、';
_Rut1_15='拿俄米曰、尔之妯娌、已归其国其神、汝其从之而归、';
_Rut1_16='路得曰、勿劝我离尔、不汝从、汝之所往、我必俱往、汝之所寓、我必偕寓、汝民必为我民、汝上帝必为我上帝、';
_Rut1_17='汝所死之处、我亦死于彼、葬于彼、除死而外、我若与尔相离、愿耶和华罚我维倍、';
_Rut1_18='拿俄米见路得决志偕往、则不复言、';
_Rut1_19='二人乃往伯利恒、既至、举邑耸动、妇女咸曰、此乃拿俄米乎、';
_Rut1_20='曰、勿称我拿俄米、当称我为玛拉、拿俄米译即乐玛拉译即苦盖全能者待我苦甚、';
_Rut1_21='我富有而出、耶和华使我匮乏而归、耶和华既责我、全能者既苦我、奚称我为拿俄米哉、';
_Rut1_22='拿俄米与其媳摩押女路得、归自摩押乃若此、彼至伯利恒时、适获麰麦之际、';
_Rut2_1='拿俄米之夫以利米勒、其家有富豪之戚属、名波阿斯、';
_Rut2_2='摩押女路得谓拿俄米曰、容我适田、蒙谁之恩、则随其后、而拾遗穗、曰、我女、往哉、';
_Rut2_3='遂往于田、从获者后、而拾所遗、偶至以利米勒家波阿斯之田、';
_Rut2_4='波阿斯自伯利恒至、谓获者曰、愿耶和华偕尔、对曰、愿耶和华锡嘏于尔、';
_Rut2_5='波阿斯问督获之仆曰、此为谁氏女、';
_Rut2_6='督获之仆曰、乃摩押女、与拿俄米自摩押偕来、';
_Rut2_7='彼曰、请容我从获者后、在禾束间以拾所遗、彼至、自朝迄今在此、惟有时少待于庐耳、';
_Rut2_8='波阿斯谓路得曰、我女、请听、勿离此而往他田拾遗、在此偕我使女、';
_Rut2_9='视人获于何田、即随其后、我命少者勿犯尔、渴时、则往器所、饮少者所汲、';
_Rut2_10='妇俯伏于地曰、我乃异邦人、何蒙尔恩、得尔之顾、';
_Rut2_11='波阿斯曰、自尔夫没后、尔于尔姑所为、并离父母故土、至素所未识之民中、是事人悉告我、';
_Rut2_12='愿耶和华报尔所为、尔来托庇于以色列上帝耶和华翼下、愿其大赉尔、';
_Rut2_13='曰、我主欤、愿蒙尔恩、我虽不如尔使女之一、尔乃慰藉尔婢、语以惬心之言、';
_Rut2_14='食时、波阿斯曰、来此食饼、濡所擘者于酰、妇则坐于获者之侧、波阿斯予以烘谷、妇食果腹、犹有所余、';
_Rut2_15='妇既起而拾遗、波阿斯命其少者曰、容其在禾束间拾遗、勿责之、';
_Rut2_16='可由禾束、少抽数茎、故遗于地、容其拾之、勿叱之、';
_Rut2_17='路得在田拾穗、至于薄暮、扑其所拾、得麰麦约一伊法、';
_Rut2_18='取之入邑以示姑、亦以果腹所余者、出而与姑、';
_Rut2_19='姑曰、尔今日拾穗何处、工作何方、愿顾尔者得福、妇以所与工作之人告姑曰、今日我所与工作者、名波阿斯、';
_Rut2_20='拿俄米谓媳曰、彼施恩于存者亡者弗辍、愿耶和华锡嘏之、又曰、其人为我近戚、可赎我产者、此其一也、';
_Rut2_21='摩押女路得曰、彼谓我云、附近我少者、迨及刈毕、';
_Rut2_22='拿俄米曰、我女欤、汝与其使女偕出、不令人见尔于他田、善也、';
_Rut2_23='由是路得与波阿斯使女偕、而拾穗焉、迨麰麦小麦尽刈、仍与姑居、';
_Rut3_1='拿俄米谓媳曰、我女欤、我不当为尔求安处之所、俾尔获福乎、';
_Rut3_2='昔尔与波阿斯使女偕、波阿斯非我之戚族乎、彼今夜在禾场、簸扬麰麦、';
_Rut3_3='尔其浴身、沐膏衣衣、住于禾场、惟勿令其见之、迨其饮食既毕、';
_Rut3_4='彼偃卧时、尔察其处、然后入、启其足而卧、彼必告尔以所当行、';
_Rut3_5='曰、凡尔所言、我必遵行、';
_Rut3_6='遂往禾场、凡姑所命、悉遵行之、';
_Rut3_7='波阿斯饮食已毕、中心欢悦、往卧于麦积之首、妇乃潜至、启其足而卧焉、';
_Rut3_8='中夜波阿斯惊骇、反侧、知有妇附其足而卧、';
_Rut3_9='曰、尔为谁、曰、尔婢路得、请以裾覆我、盖尔乃宜赎我产者、';
_Rut3_10='曰、我女欤、愿耶和华锡嘏于尔、尔于少者、无论贫富、俱不相从、尔之施恩、其终较隆于始、';
_Rut3_11='我女欤、毋惧、举邑皆知尔乃淑女、尔所言者、我必为尔行之、';
_Rut3_12='我诚宜赎尔产、惟尚有一人、较我尤近、';
_Rut3_13='今夜且宿于此、迨至诘朝、如彼欲赎尔产、则善、如其不赎、我指耶和华之生而誓、我必为尔赎之、卧此以待旦可也、';
_Rut3_14='遂附其足而卧、未能相辨之时即起、盖波阿斯曰、勿使人知有妇至场、';
_Rut3_15='又曰、持所衣之外衣、既持之、则量麰麦六量、置诸其肩、乃入于邑、';
_Rut3_16='至其姑所、姑曰、我女欤、尔所遇若何、妇以波阿斯所待悉告之、';
_Rut3_17='又曰、其人给我麰麦六量、曰、勿徒手诣尔姑、';
_Rut3_18='姑曰、我女欤、其安坐、以觌其事若何而成、盖今日事苟未成、其人必不中止、';
_Rut4_1='波阿斯至邑门而坐、见其所言宜赎产者过焉、则呼之曰、某欤、请离途、坐于此、遂离途而坐、';
_Rut4_2='乃简邑之长老十人、谓曰、请坐于此、遂坐、';
_Rut4_3='语宜赎产者曰、自摩押而归之拿俄米、将鬻我昆弟以利米勒之田、';
_Rut4_4='我意告尔、于坐此者、及我民之长老前、尔其购之、当赎之者乃尔、其次则我、别无他人、如尔欲赎、则赎之、不然、明白告我、其人曰、我欲赎之、';
_Rut4_5='波阿斯曰、尔由拿俄米手赎田之日、亦由死者之妇、摩押女路得而购之、俾承其业、以继死者之名、';
_Rut4_6='宜赎产者曰、我不能为己赎之、恐害我业、赎产之权、请尔操之、盖我不能赎也、';
_Rut4_7='昔在以色列中、凡赎物易物、欲定其事者、必解其履、以予邻里、此以色列人为据之例也、';
_Rut4_8='故宜赎产者谓波阿斯曰、汝其购之、则解其履、';
_Rut4_9='波阿斯谓长老与民众曰、凡属以利米勒、及基连玛伦之业、我由拿俄米手购之、今日汝众为证、';
_Rut4_10='更购玛伦妻摩押女路得为妻、俾承其业、以继死者之名、免其名绝于昆弟、及故乡之门、汝众为证、';
_Rut4_11='在邑门之众、与诸长老曰、我侪为证、愿耶和华使适尔家之妇、如拉结利亚、肇造以色列家者、亦愿尔称豪于以法他、得名于伯利恒、';
_Rut4_12='愿尔之家、由耶和华赐此少妇之子成立、如他玛从犹大所生法勒斯之家、';
_Rut4_13='波阿斯遂娶路得、与之同室、耶和华赐之怀妊生子、';
_Rut4_14='众妇谓拿俄米曰、当颂美那和华、今日使尔不缺亲属、愿此子得名于以色列中、';
_Rut4_15='彼必使尔振兴、供养尔于老年、彼为爱尔之媳所生、此媳于尔、较七子尤善、';
_Rut4_16='拿俄米取子、抱之于怀、为其阿保、';
_Rut4_17='邻妇曰、拿俄米得子矣、乃名之曰俄备得、俄备得为耶西父、耶西为大卫父、○';
_Rut4_18='法勒斯之世胄如左、法勒斯生希斯伦、';
_Rut4_19='希斯伦生兰、兰生亚米拿达、';
_Rut4_20='亚米拿达生拿顺、拿顺生撒门、';
_Rut4_21='撒门生波阿斯、波阿斯生俄备得、';
_Rut4_22='俄备得生耶西、耶西生大卫、';
_1Sa1_1='以法莲山地之拉玛琐非、有以法莲人以利加拿者、乃苏弗玄孙、托户曾孙、以利户孙、耶罗罕子也、';
_1Sa1_2='有二妻、一名哈拿、一名毗尼拿、毗尼拿有子、哈拿无子、';
_1Sa1_3='以利加拿岁由其邑上示罗、崇拜祭祀万军之耶和华、以利二子、何弗尼非尼哈在彼、为耶和华祭司、';
_1Sa1_4='以利加拿献祭之日、颁胙于妻毗尼拿、及其子女、';
_1Sa1_5='因爱哈拿、颁之维倍、然耶和华禁其产育、';
_1Sa1_6='其敌毗尼拿激之使忧、以耶和华禁其产育也、';
_1Sa1_7='岁往耶和华室时、其夫如是待之、毗尼拿仍激之、致其哭而不食、';
_1Sa1_8='其夫以利加拿谓之曰、哈拿、奚为哭而不食、中心愀然哉、我之于尔、非愈于十子乎、';
_1Sa1_9='众在示罗、饮食既毕、哈拿兴、时、祭司以利坐其座、在耶和华殿之橛旁、';
_1Sa1_10='哈拿中怀忧戚、祷于耶和华而痛哭、';
_1Sa1_11='许愿曰、万军之耶和华欤、如尔垂顾婢苦、忆我弗忘、赐婢生男、则必奉之耶和华、至于毕生、薙发之刀、不加其首、';
_1Sa1_12='哈拿在耶和华前、祈祷不辍、以利注目观其口、';
_1Sa1_13='夫哈拿中心默语、唇动而声不闻、以利以为醉、';
_1Sa1_14='曰、尔醉将至何时、其戒尔酒、';
_1Sa1_15='哈拿曰、我主欤、非也、我乃忧心之妇、清酒醇醪不饮、惟于耶和华前倾我衷怀、';
_1Sa1_16='勿以婢为恶女、我言迄今、由于冤抑愤激、';
_1Sa1_17='以利曰、尔可安然而归、愿以色列之上帝允尔所祈、';
_1Sa1_18='妇曰、愿沾尔恩、遂往而食、不复有忧容、';
_1Sa1_19='举家夙兴、拜于耶和华前、乃返拉玛、而归其家、以利加拿与妻哈拿同室、耶和华垂念之、';
_1Sa1_20='哈拿怀妊、届期生子、命名撒母耳、曰、我由耶和华而求之、';
_1Sa1_21='以利加拿与其全家、往献岁祭于耶和华、而偿其愿、';
_1Sa1_22='惟哈拿不往、谓其夫曰、俟子断乳、我将携之觐耶和华、使恒居其所、';
_1Sa1_23='以利加拿曰、尔视为善者则行之、待子断乳可也、惟愿耶和华践其言、妇遂居家哺子、迨及断乳、';
_1Sa1_24='乳既断、妇携之往、亦牵牡牛三、面一伊法、酒一革囊、至示罗、诣耶和华室、时子尚幼、';
_1Sa1_25='遂宰一牛、携子诣以利、';
_1Sa1_26='曰、我主欤、我指尔生命以誓、昔在此立于尔侧、祷于耶和华之妇、即我也、';
_1Sa1_27='我为此子而祷、耶和华允我所求、';
_1Sa1_28='我奉之耶和华、使其归耶和华、至于毕生、遂在彼崇拜耶和华、';
_1Sa2_1='哈拿祷曰、我心因耶和华欢悦、我角因耶和华峥嵘、我口向敌而孔张、因尔拯救而喜乐、';
_1Sa2_2='惟耶和华为圣、无如之者、其外无他、无有磐石、似我上帝、';
_1Sa2_3='勿复出言骄矜、勿容口发狂妄、盖耶和华为睿智之上帝、人之所行、为彼所衡、';
_1Sa2_4='勇士折其弓、踬者束以力、';
_1Sa2_5='素饱足者为佣得食、饥饿者不复饥、不育者乃产七子、多子者反致衰弱、';
_1Sa2_6='耶和华杀人生人、使人归墓、使人复起、';
_1Sa2_7='耶和华使人贫、使人富、使人卑微、使人高显、';
_1Sa2_8='举贫贱者于尘埃、拔匮乏者于粪壤、使坐牧伯之间、俾嗣尊荣之位、盖地之柱属耶和华、立宇宙于其上、';
_1Sa2_9='彼之圣民、必护卫其步履、使恶人缄默于幽暗、盖恃力者、无有得胜也、';
_1Sa2_10='与耶和华争者、必被击碎、彼必自天以雷击之、耶和华将行鞫于地极、赐力于其王、高其受膏者之角、';
_1Sa2_11='以利加拿往拉玛、归其家、小子在祭司以利前、奉事耶和华、○';
_1Sa2_12='以利二子、匪类也、不识耶和华、';
_1Sa2_13='其为祭司、与民立规、人献祭烹肉时、祭司之仆至、手执三股之叉、';
_1Sa2_14='入于釜甑鼎镬、叉所得者、祭司取之、凡以色列族至示罗者、祭司待之若此、';
_1Sa2_15='未焚脂、祭司之仆至、谓献祭者曰、给肉于祭司以炙、彼不取尔烹者、必取生腥、';
_1Sa2_16='如人曰、必先焚脂、然后任尔所欲取之、彼则曰、非也、今当予我、不然、我强取之、';
_1Sa2_17='二少者之罪、耶和华视为甚重、盖轻视耶和华之祭也、○';
_1Sa2_18='撒母耳尚幼、衣枲圣衣、侍于耶和华前、';
_1Sa2_19='母为之岁作小袍、偕夫往献岁祭时、携而予之、';
_1Sa2_20='以利为以利加拿及其妻祝嘏曰、愿耶和华由此妇赐尔后裔、以代从耶和华所求者、夫妇遂归、';
_1Sa2_21='耶和华眷顾哈拿、彼则怀妊、生三子二女、小子撒母耳生长于耶和华前、○';
_1Sa2_22='以利年迈、闻其子待以色列众之事、并闻其与会幕门供役之妇同寝、';
_1Sa2_23='谓之曰、我由民众闻尔恶行、胡为作此、';
_1Sa2_24='我子、勿尔、我所风闻、非善言也、尔使耶和华之民干罪、';
_1Sa2_25='人若相犯、上帝鞫之、若犯耶和华、谁为之祈、惟二子不听父言、盖耶和华决意杀之、';
_1Sa2_26='小子撒母耳渐长、益得耶和华与人之爱、○';
_1Sa2_27='有上帝仆至以利曰、耶和华云、尔祖之家、在埃及法老室、我非向之显见乎、';
_1Sa2_28='以色列支派中、我非简彼为我祭司、使焚香于我坛、衣圣衣于我前乎、以色列族所献之火祭、我非赐尔祖之家乎、';
_1Sa2_29='我所命献于我室之祭品礼物、尔何践踏之、重尔子过于我、取我民以色列所献之嘉者、以肥己乎、';
_1Sa2_30='故以色列之上帝耶和华曰、昔我有言、尔与尔祖之家、将恒久行于我前、今我则曰、决不如是、凡尊我者、我必重之、凡藐我者、我必轻之、';
_1Sa2_31='其日将至、必断尔臂、及尔祖家之臂、使尔家中无一耆老、';
_1Sa2_32='以色列富有之际、尔必目击敌在我室、尔家永无耆老、';
_1Sa2_33='尔家之人、我不灭于我坛者、必使尔目坏心忧、尔家所育、皆必壮年夭逝、';
_1Sa2_34='尔之二子、何弗尼非尼哈所遇之事、可以为征、彼必同日而亡、';
_1Sa2_35='我将挺生忠荩之祭司、彼将循我心意而行、我必巩固其家、彼必恒久行于我受膏者前、';
_1Sa2_36='尔家所遗、必来拜之、求一金一饼、曰、请立我任祭司之职、俾得少许之饼以食、';
_1Sa3_1='小子撒母耳、在以利前、奉事耶和华、是时耶和华之言罕闻、异象不恒显见、';
_1Sa3_2='以利目眊不明、卧于己所、';
_1Sa3_3='上帝之灯未灭、撒母耳卧于耶和华殿、上帝法匮之所、';
_1Sa3_4='耶和华呼撒母耳、对曰、我在此、';
_1Sa3_5='遂趋诣以利曰、汝呼我、我在此、曰、我未呼尔、复卧可也、遂反而卧、';
_1Sa3_6='耶和华又呼曰、撒母耳、撒母耳起、就以利曰、汝呼我、我在此、曰、我子、我未呼尔、复卧可也、';
_1Sa3_7='时、撒母耳未识耶和华、耶和华未尝以言示之、';
_1Sa3_8='耶和华三呼撒母耳、遂起、就以利曰、汝呼我、我在此、以利始知耶和华呼之、';
_1Sa3_9='故谓撒母耳曰、汝反而卧、如再呼尔、则曰、耶和华欤、请言、尔仆谨听、撒母耳遂往、卧于己所、';
_1Sa3_10='耶和华莅止、如前呼曰、撒母耳、撒母耳、对曰、请言、尔仆谨听、';
_1Sa3_11='耶和华曰、我于以色列中、将行一事、使凡听之者、两耳必震、';
_1Sa3_12='我指以利家所言者、自始及终、届期必应于彼、';
_1Sa3_13='我曾告之、必鞫其家、盖彼知子行恶、自招咒诅、而不之禁、';
_1Sa3_14='故我对以利家誓曰、祭品礼物、永不能赎其罪、';
_1Sa3_15='撒母耳卧及旦、启耶和华室门、不敢以异象告以利、';
_1Sa3_16='以利呼之曰、我子撒母耳、曰、我在此、';
_1Sa3_17='曰、耶和华告尔何事、请毋隐于我、与尔所言之事、若有所隐、愿上帝罚尔维倍、';
_1Sa3_18='撒母耳悉以告之、无所隐、以利曰、是耶和华也、愿其行所视为善者、';
_1Sa3_19='撒母耳渐长、耶和华偕之、使其所言、无有不应、';
_1Sa3_20='以色列众、自但至别是巴、皆知撒母耳见立、为耶和华之先知、';
_1Sa3_21='耶和华复见于示罗、以言示撒母耳、撒母耳宣于以色列众、';
_1Sa4_1='以色列族出、与非利士人战、建营于以便以谢之侧、非利士人建营于亚弗、';
_1Sa4_2='非利士人列陈、攻以色列族、战时、以色列族败于其前、见杀于陈者、约四千人、';
_1Sa4_3='民归营时、以色列长老曰、耶和华今日何击我于非利士人前、当舁耶和华约匮、自示罗至此、援我于敌手、';
_1Sa4_4='于是民遣人诣示罗、舁居基路伯间、万军之耶和华约匮而至、以利二子、何弗尼非尼哈、与约匮偕、';
_1Sa4_5='耶和华约匮既入营、以色列众大声号呼、地为响应、';
_1Sa4_6='非利士人闻号呼之声、则曰、希伯来营大声号呼、曷故、嗣知耶和华匮入营、';
_1Sa4_7='乃惧曰、上帝至其营矣、又曰、祸哉我也、前此未尝有是、';
_1Sa4_8='祸哉我也、孰克拯我、脱斯大能之神之手、昔在旷野、以诸灾击埃及人者、即斯神也、';
_1Sa4_9='非利士人欤、当壮乃志、为大丈夫、免为奴于希伯来族、如彼为奴于尔、当为大丈夫而战、';
_1Sa4_10='遂战、以色列族败北、各遁归幕、杀戮甚巨、步卒陨者三万、';
_1Sa4_11='上帝之匮见夺、以利二子、何弗尼非尼哈被杀、';
_1Sa4_12='是日有一便雅悯人、自裂其衣、以尘蒙首、由陈奔于示罗、';
_1Sa4_13='至时、以利在路旁、坐于座以待、为上帝匮中心战栗、其人入城以告、邑众号呼、';
_1Sa4_14='以利闻号呼之声、则曰、如此喧哗、何意、其人趋至、而告以利、';
_1Sa4_15='以利年九十有八、目眊不明、';
_1Sa4_16='其人曰、我乃自陈而来、今日自陈而逃、曰、吾子、其事若何、';
_1Sa4_17='曰、以色列族遁于非利士人前、杀戮甚巨、尔之二子、何弗尼非尼哈皆死、上帝之匮见夺、';
_1Sa4_18='以利年老体重、闻言及上帝匮、则自座仰跌、陨于门侧、折颈而死、以利为以色列士师、历四十年、';
_1Sa4_19='其媳非尼哈妻临产、闻上帝匮见夺、舅与夫并死、劬劳即至、卷曲以产、';
_1Sa4_20='临死之际、旁侍之妇曰、勿惧、尔生男矣、妇不答、不以为意、';
_1Sa4_21='遂名子以迦博、曰、以色列之荣已去、乃因上帝之匮见夺、舅与夫已死也、';
_1Sa4_22='又曰、上帝之匮见夺、以色列之荣去矣、';
_1Sa5_1='非利士人夺上帝之匮、自以便以谢舁至亚实突、';
_1Sa5_2='置于大衮庙、在大衮侧、';
_1Sa5_3='翌晨、亚实突人夙兴、见大衮仆、伏于地、在耶和华匮前、遂取而置之于其所、';
_1Sa5_4='次日夙兴、见大衮仆、伏于地、在耶和华匮前、其首与手、并断于阈、惟遗残体而已、';
_1Sa5_5='故在亚实突、大衮祭司、及入大衮庙者、不履其阈、至于今日、○';
_1Sa5_6='耶和华之手、加重祸于亚实突人、击之以痔、而翦灭之、至于四境、';
_1Sa5_7='亚实突人见此、则曰、以色列上帝之匮、不可留此、盖其手加烈祸于我、及我神大衮、';
_1Sa5_8='遂遣人集非利士牧伯曰、以色列上帝之匮、何以处之、佥曰、当运至迦特、乃运于彼、';
_1Sa5_9='运至之后、耶和华之手击其邑、使大扰乱、其人无论尊卑、悉被击、咸生痔、';
_1Sa5_10='乃运上帝匮至以革伦、既至、以革伦人呼曰、彼舁以色列上帝之匮至此、欲杀我、及我民、';
_1Sa5_11='上帝之手、加以重祸、举邑扰乱、多有死者、遂遣人集非利士牧伯曰、其遣以色列上帝之匮、归于故土、免杀我、及我民、';
_1Sa5_12='未死之人俱生痔、举邑哀号、声闻于天、';
_1Sa6_1='耶和华匮在非利士人之地、凡历七月、';
_1Sa6_2='非利士人招其祭司卜师曰、耶和华匮、何以处之、当用何物遣归故土、请以示我、';
_1Sa6_3='曰、如欲遣以色列上帝之匮、勿使徒去、必献补过之祭、乃可得医、且知其手不离于尔之故、';
_1Sa6_4='曰、补过之祭、当献何物、曰、金制之痔五、金制之鼠五、循非利士牧伯之数、盖尔曹及牧伯、俱罹一灾、';
_1Sa6_5='当作痔形、及害尔田之鼠形、且尊荣以色列之上帝、庶彼轻加其手于尔、及尔神、与尔地、';
_1Sa6_6='何刚愎乃心、如埃及人与法老之刚愎乎、上帝行奇事于其间、彼岂非释其民、使之往乎、';
_1Sa6_7='今当备新车一、未尝负轭、方字之牝牛二、系牛于车、牵犊离之而归、';
_1Sa6_8='以耶和华匮、载之于车、以汝所献金器、为补过之祭者、藏于椟中、置之匮旁、遣之而去、';
_1Sa6_9='观其匮若由其境之道而行、至伯示麦、则知加重祸于我者、乃耶和华、不然、则知击我者非其手、乃我偶遇之、';
_1Sa6_10='其人如言而行、取方字之牝牛二、系之于车、禁其犊于家、';
_1Sa6_11='以耶和华匮、及藏金鼠金痔之形之椟、咸载于车、';
_1Sa6_12='牛径往伯示麦道、行于通衢、且行且鸣、不偏于左、不偏于右、非利士牧伯随之、至伯示麦界、';
_1Sa6_13='伯示麦人在谷刈麦、举目见匮、则悦、';
_1Sa6_14='车至伯示麦人约书亚田而止、田有巨石、遂劈车为柴、献其牛于耶和华为燔祭、';
_1Sa6_15='利未人取耶和华匮、与藏金器之椟而下、置于巨石、是日伯示麦人、献燔祭及他祭于耶和华、';
_1Sa6_16='非利士五牧伯见此、即日反以革伦、';
_1Sa6_17='非利士人所献金痔于耶和华、为补过之祭者、其数如左、亚实突一、迦萨一、亚实基伦一、迦特一、以革伦一、';
_1Sa6_18='亦献金鼠、循非利士五牧伯所属之邑、与其乡里、爰及巨石、即置耶和华匮之石、此石在伯示麦人约书亚田间、至今犹存、';
_1Sa6_19='伯示麦人窥耶和华匮、耶和华击之、死者七十、其人计有五万、民因耶和华大行杀戮而悲、';
_1Sa6_20='伯示麦人曰、此维圣之上帝耶和华、孰能立于其前、彼离我、当何往、';
_1Sa6_21='遂遣人告基列耶琳居民曰、非利士人返耶和华匮、尔曹其下舁至尔所、';
_1Sa7_1='基列耶琳人至舁耶和华匮、诣山中亚比拿达室、区别其子以利亚撒守之、○';
_1Sa7_2='匮在基列耶琳、历日已久、凡二十年、以色列家思慕耶和华、';
_1Sa7_3='撒母耳告以色列家曰、如尔一心归耶和华、则必除异族之神、及亚斯他录于尔中、专心归耶和华、而独事之、则彼援尔于非利士人手、';
_1Sa7_4='以色列人遂去诸巴力、及亚斯他录、独事耶和华、○';
_1Sa7_5='撒母耳曰、当集以色列众于米斯巴、我将为尔祈祷耶和华、';
_1Sa7_6='遂集于米斯巴、汲水倾于耶和华前、是日禁食、曰、我获罪于耶和华、撒母耳在米斯巴、为以色列族听讼、';
_1Sa7_7='非利士人闻以色列众集于米斯巴、其牧伯遂上、欲攻之、以色列族闻之、则惧、';
_1Sa7_8='谓撒母耳曰、为我吁我上帝耶和华勿辍、俾援我于非利士人手、';
_1Sa7_9='撒母耳取哺乳之羔一、献于耶和华、为全牲燔祭、为以色列族吁耶和华、耶和华允焉、';
_1Sa7_10='撒母耳献燔祭时、非利士人进与以色列人战、是日耶和华发大雷、溃乱非利士人、遂败于以色列人前、';
_1Sa7_11='以色列人出米斯巴追击之、至伯甲之下、';
_1Sa7_12='撒母耳取一石、立于米斯巴与善间、名之曰以便以谢、曰、延及此时、耶和华助我侪、';
_1Sa7_13='于是非利士人屈服、不再侵以色列境、撒母耳存日、耶和华之手、制非利士人、';
_1Sa7_14='非利士人所取以色列之邑、自以革伦至迦特、悉反之、邑之四境、以色列人亦援之于非利士人手、是时以色列人与亚摩利人和好、';
_1Sa7_15='撒母耳毕生为以色列士师、';
_1Sa7_16='岁巡伯特利、吉甲、米斯巴、在此听其讼、';
_1Sa7_17='后归拉玛、其家在焉、为以色列族听讼、为耶和华筑坛、';
_1Sa8_1='撒母耳年迈、立其子为以色列士师、';
_1Sa8_2='长名约珥、次名亚比亚、俱在别是巴为士师、';
_1Sa8_3='其子不行父道、偏私牟利、受贿反正、○';
_1Sa8_4='以色列长老咸集、诣拉玛见撒母耳、';
_1Sa8_5='曰、尔年已迈、尔子不行尔道、今当为我立王、听我之讼、与列国同、';
_1Sa8_6='彼言立王听讼、撒母耳不悦其事、祷于耶和华、';
_1Sa8_7='耶和华谕之曰、凡民所言、尔可从之、彼非弃尔、乃弃我也、不欲我为其王、';
_1Sa8_8='自我导之出埃及、迄于今日、彼之所行、离我而事他神、今待尔亦若是、';
_1Sa8_9='可从其言、惟当加以警戒、示以治之之王、其制度若何、';
_1Sa8_10='撒母耳以耶和华之言、悉告于求立王之民、';
_1Sa8_11='曰、治尔之王、其制度若此、必取尔子、使御车、为骑兵、趋于车前、';
_1Sa8_12='或立为千夫长、五十夫长、或使耕其田、获其穑、作其战具、造其车器、';
_1Sa8_13='亦取尔女、使为制香品者、为厨婢、为膳女、';
_1Sa8_14='又取尔至嘉之田亩、葡萄园、橄榄园、以赐其臣仆、';
_1Sa8_15='尔种所生、及葡萄园所产、十取其一、以供其宦竖、与其臣仆、';
_1Sa8_16='且取尔仆婢、及少年之壮者、与尔之驴、以供其役、';
_1Sa8_17='尔之羊群、十取其一、尔必为之仆隶、';
_1Sa8_18='是时尔必因所简之王而呼吁、惟耶和华不俞允焉、';
_1Sa8_19='民不听撒母耳言、曰、不然、我欲得王治我、';
_1Sa8_20='使我同于列国、听我之讼、导我而出、为我而战、';
_1Sa8_21='撒母耳闻民言、述于耶和华、';
_1Sa8_22='耶和华谕之曰、可从其言、为之立王、撒母耳遂告以色列人曰、其各归邑、';
_1Sa9_1='便雅悯人、有名基士者、乃亚斐亚玄孙、比歌拉曾孙、洗罗孙、亚别子也、甚为豪富、';
_1Sa9_2='有子壮健俊秀、名曰扫罗、在以色列人中、俊秀为最、躯干修伟、自肩而上、高于凡民、';
_1Sa9_3='其父基士失驴、谓子扫罗曰、汝携一仆、往寻厥驴、';
_1Sa9_4='乃经以法莲山地、与沙利沙地、不得、又经沙琳地、亦不在彼、又经便雅悯地、亦未之见、';
_1Sa9_5='至苏弗地、扫罗谓所偕之仆曰、不如旋归、恐父不驴之顾、而我是虑、';
_1Sa9_6='曰、此邑有上帝仆、为众所尊、所言必应、莫若就之、庶几示我以当行之路、';
_1Sa9_7='扫罗谓仆曰、如往、将以何物馈之、器中之粮已罄、无礼物以馈上帝仆、尚有何物乎、';
_1Sa9_8='仆曰、我手有金一舍客勒四分之一、以馈上帝仆、求其示我以当行之路、';
_1Sa9_9='昔以色列中、有人咨诹上帝、则曰、其来诣先见、盖今称先知、昔称先见也、';
_1Sa9_10='扫罗曰、尔言善也、我侪往哉、遂诣上帝仆所在之邑、';
_1Sa9_11='登入邑之阪、遇数少女出汲、问曰、先见在此乎、';
_1Sa9_12='曰、然、即在尔前、当速往、彼今日至邑、因民在崇邱献祭、';
_1Sa9_13='今彼未陟崇邱赴宴、尔入邑、必遇之、盖彼未临、则民不食、以其先祝嘏祭品、而后被请者食焉、尔其上、是时必遇之、';
_1Sa9_14='二人遂上、入邑时、见撒母耳迎之而来、将陟崇邱、○';
_1Sa9_15='扫罗未至前一日、耶和华示撒母耳曰、';
_1Sa9_16='明日斯时、我遣便雅悯地之人就尔、尔必膏之、立为我民以色列之长、拯我民于非利士人手、盖我民之呼吁达于我前、我垂顾之、';
_1Sa9_17='撒母耳见扫罗、耶和华谕之曰、我所言者、即斯人也、彼必统辖我民、';
_1Sa9_18='扫罗就撒母耳于邑门、曰、请以先见之室告我、';
_1Sa9_19='撒母耳曰、我即先见、尔其先我陟崇邱、今日与我共食、诘朝则任尔去、且以尔心所怀告尔、';
_1Sa9_20='三日前所失之驴、尔毋庸虑、已获之矣、以色列所仰慕者谁乎、非尔及尔父全家乎、';
_1Sa9_21='扫罗曰、我非便雅悯人、属以色列支派之至小者乎、便雅悯支派诸家之中、我家非至微者乎、曷与我言若是、';
_1Sa9_22='撒母耳携扫罗与其仆入客堂、于被请者中、使坐首位、客约三十、';
_1Sa9_23='撒母耳谓庖人曰、我所付尔、命尔别置之一脔、今其进之、';
_1Sa9_24='庖人取腿、与其上所有、置扫罗前、撒母耳曰、此所存者、置于尔前食之、昔我宴宾、特为尔存之、以待斯时、是门扫罗与撒母耳共食、';
_1Sa9_25='既下崇邱入邑、相叙于屋上、';
_1Sa9_26='翌日夙兴、黎明时、撒母耳呼扫罗于屋上曰、起、我遣尔往、扫罗遂起、与撒母耳偕出、';
_1Sa9_27='至于邑隅、撒母耳谓扫罗、命仆先行、仆既行、则又曰、尔暂立、我将使尔闻上帝之言焉、';
_1Sa10_1='撒母耳取膏之瓶、倾于扫罗首、与之接吻、曰、此非耶和华膏尔为其业之长乎、';
_1Sa10_2='尔今日离我、至便雅悯界之泄撒、近拉结墓、必遇二人、将告尔曰、所寻之驴已得、尔父不顾驴、而虑尔、曰、我为我子将若何、';
_1Sa10_3='由此而往、至他泊之橡、必遇三人上伯特利、而觐上帝、一携三羔、一携三饼、一携革囊盛酒、';
_1Sa10_4='彼将问尔安、给尔二饼、尔可受焉、';
_1Sa10_5='后诣上帝之山、在彼有非利士人之汛、尔既抵邑、必遇先知一班、自崇邱而下、俱感灵而言、有琴鼗箫瑟在其前、';
_1Sa10_6='耶和华之神必大临尔、尔则化为新人、同彼感灵而言、';
_1Sa10_7='尔见此征、则相机而行、盖上帝偕尔、';
_1Sa10_8='必先我下吉甲、我亦下就尔、献燔祭及酬恩祭、尔必待及七日、我至、以所当行示尔、';
_1Sa10_9='扫罗转离撒母耳、上帝锡以新心、是日诸征咸应、';
_1Sa10_10='扫罗与仆至基比亚、有先知一班迎之、上帝之灵大临扫罗、遂在先知中、感神而言、';
_1Sa10_11='素识扫罗者、见其同先知感灵而言、则相语曰、基士之子何所遇耶、扫罗亦在先知中乎、';
_1Sa10_12='斯处一人曰、孰为若辈之父、故成谚曰、扫罗亦在先知中乎、';
_1Sa10_13='扫罗感灵而言已毕、则至崇邱、';
_1Sa10_14='其叔问扫罗及仆曰、尔曹何往、曰、寻驴不遇、遂诣撒母耳、';
_1Sa10_15='叔曰、撒母耳语尔之言、请以告我、';
_1Sa10_16='扫罗曰、彼明告我、驴已得矣、惟撒母耳所言国事、不以告之、○';
_1Sa10_17='撒母耳集民于米斯巴、诣耶和华、';
_1Sa10_18='告以色列人曰、以色列之上帝耶和华云、昔我导尔出埃及、援尔于埃及人手、及虐尔之诸国、';
_1Sa10_19='尔之上帝、救尔出诸灾祸艰苦者、尔今日弃之、谓曰、立王治我、今当循尔支派亿兆、进于耶和华前、';
_1Sa10_20='撒母耳使以色列诸支派进前、而得便雅悯支派、';
_1Sa10_21='使便雅悯支派、循其室家进前、而得玛特利家、后得基士子扫罗、索之不获、';
_1Sa10_22='问于耶和华曰、其人至此乎、耶和华曰、彼匿于什物之间、';
_1Sa10_23='乃趋而携之出、立于民中、躯干修伟、自肩而上、高于凡民、';
_1Sa10_24='撒母耳谓民众曰、耶和华所简者、尔其观之、众民之中、无其匹也、民众呼曰、愿王万岁、○';
_1Sa10_25='撒母耳以国之制度示民、录之于书、置于耶和华前、遣民各归其家、';
_1Sa10_26='扫罗亦往基比亚、归其第、为上帝所感者、成群从之、';
_1Sa10_27='有匪徒曰、斯人焉能拯我、遂藐视之、不馈礼物、扫罗置若罔闻、';
_1Sa11_1='亚扪人拿辖上、建营以攻基列雅比、雅比人谓拿辖曰、与我立约、我则事尔、';
_1Sa11_2='拿辖曰、与尔立约、必有所凭、即抉尔众右目、以辱以色列众、';
_1Sa11_3='雅此长老曰、予我七日之限、俾我遣使至以色列四境、如无援者、我则出降、';
_1Sa11_4='使者至扫罗所居之基比亚、以此告民、民咸举声号哭、';
_1Sa11_5='扫罗自田驱牛而归、问曰、民遭何事而哭、众以雅比人之言告之、';
_1Sa11_6='扫罗闻之、大感于上帝之神、怒甚、';
_1Sa11_7='取牛一双脔之、遣使遍送于以色列四境、曰、不出而从扫罗撒母耳者、待其牛亦若是、耶和华使民恐惧、乃咸出、如一人焉、';
_1Sa11_8='扫罗在比色核其数、以色列人三十万、犹大人三万、';
_1Sa11_9='遂语使者曰、告基列雅比人云、明日亭午、尔必得援、使者反告、雅比人悦、';
_1Sa11_10='谓拿辖曰、明日我将出降、可从所欲以待我、';
_1Sa11_11='翌日、扫罗分民为三队、晨更时、入亚扪营击之、迨及亭午、存者四散、无二人在一处者、';
_1Sa11_12='民谓撒母耳曰、言扫罗焉能治我者谁乎、当携之至、我致之死、';
_1Sa11_13='扫罗曰、今日耶和华于以色列中施行拯救、一人亦不可杀、○';
_1Sa11_14='撒母耳谓民曰、我侪其往吉甲、在彼复建其国、';
_1Sa11_15='众民遂往吉甲、于耶和华前、立扫罗为王、献酬恩祭于耶和华、扫罗与以色列众、欣喜不胜、';
_1Sa12_1='撒母耳谓以色列众曰、尔所求于我者、我悉允之、立王治尔、';
_1Sa12_2='今有王出入于尔前、我已年迈皓首、我子与尔相处、我自幼出入于尔前、至于今日、';
_1Sa12_3='我在此、尔于耶和华及其受膏者前、可为我证、我曾强取何人之牛、劫夺何人之驴、欺侮何人、苛虐何人、受赇于何人之手、以蔽我目、若有、我必偿之、';
_1Sa12_4='佥曰、尔末尝欺我虐我、亦未尝受何物于人手、';
_1Sa12_5='曰、今日耶和华为证、其受膏者亦为证、汝于我手、索之无获、佥曰、彼为证、';
_1Sa12_6='撒母耳语民曰、昔立摩西亚伦导尔列祖出埃及者、即耶和华也、';
_1Sa12_7='尔当屹立、我于耶和华前、将以耶和华为尔及尔列祖、所行之义事、与尔辨之、';
_1Sa12_8='雅各既至埃及、尔祖吁耶和华、耶和华遣摩西亚伦导之出、使居斯土、';
_1Sa12_9='惟彼忘其上帝耶和华、耶和华付之于夏琐军长西西拉、及非利士人、与摩押王之手、遂与之战、';
_1Sa12_10='尔祖吁耶和华曰、我干罪戾、因离弃耶和华、事诸巴力、与亚斯他录、今求拯我于敌手、我必事尔、';
_1Sa12_11='耶和华遣耶路巴力、比但、耶弗他、及撒母耳、援尔于四周敌人之手、尔则安居、';
_1Sa12_12='尔见亚扪王拿辖来攻尔、则谓我曰、必有一王治我、是时尔上帝耶和华为尔之王、';
_1Sa12_13='今观尔曹所求所简之王、耶和华立王治尔、';
_1Sa12_14='如尔寅畏耶和华、而服事之、听从其言、不违其命、且与治尔之王、顺从尔上帝耶和华、则善矣、';
_1Sa12_15='如弗听从耶和华之言、背逆其命、则耶和华之手必敌尔、如昔敌尔祖然、';
_1Sa12_16='今当屹立、观耶和华于尔目前、所行之大事、';
_1Sa12_17='今非刈麦之时乎、我吁耶和华、彼将发雷降雨、令尔明知尔求立王、乃为大恶于耶和华前、';
_1Sa12_18='撒母耳遂吁耶和华、是日耶和华发雷降雨、众民甚畏耶和华、与撒母耳、';
_1Sa12_19='告撒母耳曰、尔为仆祈尔上帝耶和华、免我死亡、我之求王、乃加罪于罪也、';
_1Sa12_20='撒母耳曰、毋畏、汝诚行此诸恶、然勿转离不从耶和华、惟尽心服事之、';
_1Sa12_21='其勿偏离、从事虚伪、不能益尔、不能救尔之物、以其虚伪故也、';
_1Sa12_22='耶和华既喜立尔为己民、必因其大名、不汝离弃、';
_1Sa12_23='若我、决不止息为尔祈祷、而获罪于耶和华、必以善道正途训尔、';
_1Sa12_24='惟当寅畏耶和华、专诚尽心服事之、念其为尔所行之大事、';
_1Sa12_25='如尔仍行恶、则尔与尔之王、俱必灭亡、';
_1Sa13_1='扫罗即位、时年四十';
_1Sa13_2='为以色列王、越至二年、由以色列中、简三千人、二千从扫罗、在密抹及伯特利山、一千从约拿单、在便雅悯之基比亚、余民遣归其家、';
_1Sa13_3='约拿单击非利士人汛于迦巴、非利士人闻之、扫罗吹角遍于国中、曰、希伯来人听之、';
_1Sa13_4='以色列众闻扫罗击非利士人汛、以色列人为非利士人所恶、民从扫罗、集于吉甲、';
_1Sa13_5='非利士人集、欲与以色列族战、率车三万、骑兵六千、民众如海沙之多、至伯亚文东之密抹建营、';
_1Sa13_6='以色列民见事危急、窘迫特甚、则匿于山洞、丛林岩穴、营窟坎阱、';
_1Sa13_7='亦有希伯来人济约但、至迦得与基列地、扫罗仍在吉甲、民战栗而从之、';
_1Sa13_8='扫罗依撒母耳所定之期、待之七日、而撒母耳未至吉甲、民渐离散、';
_1Sa13_9='扫罗曰、携燔祭及酬恩祭至此、遂献燔祭、';
_1Sa13_10='献燔祭毕、撒母耳至、扫罗出迓问安、';
_1Sa13_11='撒母耳曰、汝所行何事、扫罗曰、定期既届、尔未式临、我见斯民离散、而非利士人集于密抹、';
_1Sa13_12='则曰、非利士人必至吉甲攻我、而我未求耶和华恩施、故我强献燔祭、';
_1Sa13_13='撒母耳曰、尔所为者愚也、不遵尔上帝耶和华所命、如其遵之、则耶和华必在以色列中、坚尔国祚、历久弗替、';
_1Sa13_14='今尔不守厥命、尔之国祚不永、耶和华已寻获一人、遂乎其心、立为其民之长、';
_1Sa13_15='撒母耳遂起、自吉甲往便雅悯之基比亚、扫罗核其从者、计六百人、';
_1Sa13_16='扫罗及其子约拿单、与其从者、俱居于便雅悯之迦巴、非利士人建营于密抹、';
_1Sa13_17='有掠者自非利士营出、分为三队、一由俄弗拉道、至书亚地、';
_1Sa13_18='一由伯和仑道、一由洗波音谷相对之境、往于旷野、○';
_1Sa13_19='时、以色列全地无有铁工、盖非利士人曰、恐希伯来人制作剑戟也、';
_1Sa13_20='以色列人欲利其耒耜斧镢、则诣非利士人所、';
_1Sa13_21='惟有锉、以削其镢耜锸斧、并利其錣、';
_1Sa13_22='故临战时、从扫罗与约拿单之民、手无剑戟、惟扫罗与约拿单有之、';
_1Sa13_23='非利士戍卒、出至密抹隘口、';
_1Sa14_1='一日扫罗子约拿单、谓执兵之少者曰、我侪过彼、至非利士汛、惟不告其父、';
_1Sa14_2='时、扫罗居基比亚之隅、米矶仑石榴树下、从者约六百人、';
_1Sa14_3='又有衣圣衣之亚希亚、乃居示罗为耶和华祭司之以利曾孙、非尼哈孙、亚希突子、亚希突即以迦博之兄、民不知约拿单已往、';
_1Sa14_4='约拿单往非利士汛、道经隘口、巉岩对峙、一名播薛、一名西尼、';
_1Sa14_5='一在北、与密抹相对、一在南、与迦巴相对、';
_1Sa14_6='约拿单谓执兵之少者曰、我侪往未受割者之汛、庶耶和华祐我、盖耶和华施行拯救、不在人之众寡也、';
_1Sa14_7='执兵者曰、随尔心欲行之、往哉、我与尔有同志焉、';
_1Sa14_8='约拿单曰、我侪过彼、使彼见之、';
_1Sa14_9='如彼曰、俟我至尔、我则伫立、不往就之、';
_1Sa14_10='如彼曰、尔其上而就我、此为我征、我则前往、盖耶和华付之于我手、';
_1Sa14_11='二人使非利士戍卒见之、非利士人曰、希伯来人出所匿之穴矣、';
_1Sa14_12='戍卒谓约拿军及执兵者曰、汝其至此、我有一事示尔、约拿单告执兵者曰、随我而上、耶和华付之于以色列人手矣、';
_1Sa14_13='约拿单攀援而登、执兵者随之、敌仆于约拿单前、执兵者从而戮之、';
_1Sa14_14='二人在半亩之地、始杀之人、约二十、';
_1Sa14_15='于是在营在田、庶民戍卒掠者、无不战栗、地亦震动、致其战栗特甚、';
_1Sa14_16='在便雅悯之基比亚、扫罗之戍卒、见敌军渐销乱窜、';
_1Sa14_17='扫罗谓从者曰、核民、视离我者为谁、既核之、则知约拿单与其执兵者不在、';
_1Sa14_18='斯时上帝之匮在以色列族中、扫罗谓亚希亚曰、舁上帝之匮至、';
_1Sa14_19='扫罗与祭司相语时、非利士营中喧哗益甚、扫罗告祭司曰、姑止尔手、';
_1Sa14_20='乃集从者往战、见非利士人以刃自相攻击、致大溃乱、';
_1Sa14_21='昔自四方而来、入非利士营之希伯来人、斯时转从扫罗约拿单所率之以色列人、';
_1Sa14_22='匿于以法莲山地之以色列人、闻非利士人遁、亦临陈亟袭其后、';
_1Sa14_23='是日耶和华拯救以色列族、战事至伯亚文、○';
_1Sa14_24='当日以色列人困惫、盖扫罗以誓戒民曰、未至日夕、报我仇于我敌之先、凡食物者、必见诅、于是民不食、';
_1Sa14_25='民入林、有蜜在地、';
_1Sa14_26='民于林见蜜滴沥、无以手取食者、畏誓言也、';
_1Sa14_27='扫罗以誓戒民、约拿单未之闻、故以所执之杖端濡蜜、反手入口、其目即明、';
_1Sa14_28='民中一人曰、尔父以誓戒民云、今日凡食物者、必见诅、民俱疲惫、';
_1Sa14_29='约拿单曰、我父累及斯土、尔试观之、我尝蜜少许、而目即明、';
_1Sa14_30='今日民若任意而食由敌所获、则杀非利士人、岂非尤多乎、';
_1Sa14_31='是日民击非利士人、自密抹至亚雅仑、疲惫殊甚、';
_1Sa14_32='乃急取所得牛羊与犊、宰之于地、并血而食之、';
_1Sa14_33='或告扫罗曰、民食有血之肉、获罪于耶和华、扫罗曰、尔曹行诈、当转巨石至此、';
_1Sa14_34='又曰、散行民中告曰、各牵其牛其羊至此、宰而食之、勿食有血之肉、获罪于耶和华、是夜民各牵牛、宰之于彼、';
_1Sa14_35='扫罗为耶和华筑坛、是乃扫罗为耶和华始筑之坛、○';
_1Sa14_36='扫罗曰、我侪夤夜追袭非利士人、掠其所有、以至黎明、不留其一人、佥曰、尔视为善者行之、祭司曰、当诣上帝、';
_1Sa14_37='扫罗咨诹上帝曰、我追袭非利士人可否、尔付之于以色列人手乎、是日上帝不之应、';
_1Sa14_38='扫罗曰、尔民长俱前来、察知今日之罪何在、';
_1Sa14_39='我指救以色列、维生之耶和华而誓、虽我子约拿单、亦必死亡、民中无人应之、';
_1Sa14_40='乃谓以色列众曰、尔曹在彼、我与我子约拿单在此、民曰、尔视为善者行之、';
_1Sa14_41='扫罗告以色列之上帝耶和华曰、愿尔指示其实、乃掣签、得扫罗及约拿单、民得免焉、';
_1Sa14_42='扫罗曰、于我及我子约拿单间掣签、乃得约拿单、';
_1Sa14_43='扫罗谓约拿单曰、尔以所为告我、约拿单曰、我诚以所执之杖端、尝蜜少许、我必死也、';
_1Sa14_44='扫罗曰、约拿单、尔必死、不然、愿上帝罚我维倍、';
_1Sa14_45='民谓扫罗曰、约拿单大行拯救于以色列中、岂可死乎、断乎不可、我侪指维生之耶和华以誓、其首之一发、不陨于地、盖彼今日与上帝偕行、于是民援约拿单、免于死亡、';
_1Sa14_46='扫罗去非利士人、不追袭之、非利士人归故土、○';
_1Sa14_47='扫罗治以色列国、攻四周之敌、即摩押亚扪以东诸族、琐巴列王、及非利士人、无论所往、俱击败之、';
_1Sa14_48='奋勇击亚玛力人、拯以色列族于虏者之手、○';
_1Sa14_49='扫罗之子、约拿单、亦施韦、麦基舒亚、又有二女、长名米拉、季名米甲、';
_1Sa14_50='其妻名亚希暖、乃亚希玛斯之女、其军长名押尼珥、乃扫罗叔尼珥之子、';
_1Sa14_51='基士乃扫罗之父、押尼珥父尼珥、乃亚别之子、';
_1Sa14_52='扫罗存日、与非利士人力战、见壮士及勇士、则招募之、';
_1Sa15_1='撒母耳谓扫罗曰、昔耶和华遣我膏尔、立为其民以色列之王、今尔当听耶和华言、';
_1Sa15_2='万军之耶和华云、以色列族出埃及时、亚玛力人若何待之、途间御之、我记忆焉、';
_1Sa15_3='今往击之、灭其所有、毋加矜恤、男女、童稚、乳子、牛羊驼驴、悉杀戮之、○';
_1Sa15_4='扫罗集民于提拉因、核其军数、步卒二十万、犹大人一万、';
_1Sa15_5='扫罗至亚玛力邑、伏于谷中、';
_1Sa15_6='谓基尼人曰、离亚玛力人而去、免尔为我同灭、盖以色列人出埃及时、尔善待之、基尼人遂离之而去、';
_1Sa15_7='扫罗击亚玛力人、自哈腓拉、至埃及相对之书珥、';
_1Sa15_8='生擒亚玛力王亚甲、以刃尽灭其民、';
_1Sa15_9='扫罗与民惜亚甲、暨牛羊犊羔之嘉者、及诸美物、不尽灭之、惟陋劣者、则悉歼焉、○';
_1Sa15_10='耶和华谕撒母耳曰、';
_1Sa15_11='我立扫罗为王、今则悔之、以其背我、而不我从、亦不遵行我命、撒母耳怒、终夜吁耶和华、';
_1Sa15_12='夙兴、欲迓扫罗、或告之曰、扫罗至迦密立碑、转往吉甲、';
_1Sa15_13='撒母耳就扫罗、扫罗曰、愿耶和华锡嘏于尔、耶和华所命、我已行之、';
_1Sa15_14='撒母耳曰、然则我闻羊鸣牛鸣、是何意耶、';
_1Sa15_15='扫罗曰、乃众自亚玛力携至、盖民惜其牛羊之嘉者、欲以祭尔上帝耶和华、其余我侪尽灭之、';
_1Sa15_16='撒母耳曰、姑少待、我以耶和华前夕谕我者告尔、曰、请言之、';
_1Sa15_17='撒母耳曰、昔尔自视虽微、非立为以色列支派之长乎、耶和华膏尔为以色列王、';
_1Sa15_18='遣尔就途曰、尔往尽灭罪人亚玛力族、战而歼之、';
_1Sa15_19='尔何不听耶和华言、急于劫夺、行耶和华所恶、';
_1Sa15_20='扫罗曰、我实听耶和华言、往所遣我之途、虏亚玛力王亚甲、尽灭亚玛力人、';
_1Sa15_21='惟所获当灭之牛羊、民取其嘉者、欲在吉甲、以祭尔上帝耶和华、';
_1Sa15_22='撒母耳曰、耶和华岂喜燔祭及他祭、如喜听其言乎、夫顺服愈于祭祀、听从愈于羊脂、';
_1Sa15_23='违逆与卜筮同罪、顽梗与拜偶像事家神同科、尔弃耶和华命、耶和华亦弃尔、不使为王、';
_1Sa15_24='扫罗曰、我干罪矣、我畏斯民、听从其言、故违耶和华命、及尔之言、';
_1Sa15_25='今则请赦我罪、偕我旋归、俾我崇拜耶和华、';
_1Sa15_26='撒母耳曰、我不偕尔旋归、盖尔弃耶和华命、耶和华亦弃尔、不使为以色列王、';
_1Sa15_27='撒母耳转而欲行、扫罗执其衣裾、裾裂、';
_1Sa15_28='撒母耳曰、是日耶和华裂以色列国、使之离尔、以赐尔邻、贤于尔者、';
_1Sa15_29='以色列所恃者、必不诳言、亦不回意、盖非世人、决不回意也、';
_1Sa15_30='扫罗曰、我干罪矣、虽然、求尔于我民之长老、及以色列众前尊我、偕我旋归、俾我崇拜尔上帝耶和华、';
_1Sa15_31='于是撒母耳转随其后、扫罗则崇拜耶和华、○';
_1Sa15_32='撒母耳曰、携亚玛力王亚甲至我、亚甲欢然而来、曰、死亡之苦、庶乎免矣、';
_1Sa15_33='撒母耳曰、尔之刃使妇无子、则尔之母、于妇中亦必无子、遂在吉甲、于耶和华前、斫亚甲而碎之、';
_1Sa15_34='撒母耳往拉玛、扫罗往基比亚、归其家、';
_1Sa15_35='撒母耳至于没日、不复往见扫罗、为之怀忧、耶和华立扫罗为以色列王、亦悔之、';
_1Sa16_1='耶和华谓撒母耳曰、我既弃扫罗、不使为以色列王、尔为之怀忧、伊于胡底、可盛膏于角而往、我将遣尔诣伯利恒人耶西、其众子中、我简其一为王、';
_1Sa16_2='撒母耳曰、我何可往、扫罗闻之必杀我、耶和华曰、尔可牵犊、言我来欲祭耶和华、';
_1Sa16_3='召耶西与祭、尔所当为、我将示尔、我所言者、为我膏之、';
_1Sa16_4='撒母耳遵耶和华言而行、至伯利恒、邑之长老战栗迎之、曰、尔为平康而来乎、';
_1Sa16_5='曰、为平康也、我来祭耶和华、尔当洁己而至、同我与祭、撒母耳遂洁耶西及其子、召之与祭、';
_1Sa16_6='既至、撒母耳见以利押、意谓耶和华之受膏者、果在其前也、';
_1Sa16_7='耶和华谓之曰、毋观其容、及躯干之修伟、此人乃我所摈、盖耶和华所见、迥异于人、人观外貌、耶和华则视内心、';
_1Sa16_8='耶西召亚比拿达、使过撒母耳前、撒母耳曰、耶和华亦不简之、';
_1Sa16_9='耶西又使沙玛过焉、撒母耳曰、耶和华亦不简之、';
_1Sa16_10='耶西使七子咸过其前、撒母耳曰、皆非耶和华所简也、';
_1Sa16_11='又曰、尔子咸在此乎、曰、尚有季者牧羊、撒母耳曰、召之使来、彼未至、我侪不席坐、';
_1Sa16_12='遂遣人携之入、其人赤色、目秀貌美、耶和华曰、斯人是也、起而膏之、';
_1Sa16_13='撒母耳取角中之膏、于其诸兄中膏之、自是以后、耶和华之灵大临大卫、撒母耳启行、归于拉玛、○';
_1Sa16_14='耶和华之神离扫罗、有恶神扰之、耶和华使然也、';
_1Sa16_15='其臣仆谓之曰、上帝使恶神扰尔、';
_1Sa16_16='我主当命侍臣、求善鼓琴者、迨恶神临尔时、使之鼓琴、则尔愈焉、';
_1Sa16_17='扫罗命侍臣曰、为我求善鼓琴者、携之至我、';
_1Sa16_18='有一少者对曰、我尝见伯利恒人耶西之子善鼓琴、大勇善战、慎言语、美姿容、耶和华亦偕之、';
_1Sa16_19='扫罗遣使诣耶西曰、尔子大卫、与羊同在、遣至我所、';
_1Sa16_20='耶西以驴负饼、以酒一革囊、与山羊羔一、付其子大卫、奉于扫罗、';
_1Sa16_21='大卫既至、侍立于扫罗前、扫罗爱之甚、遂为其执兵者、';
_1Sa16_22='扫罗遣人诣耶西曰、大卫已沾我恩、容侍我侧、';
_1Sa16_23='值上帝使恶神临扫罗时、大卫取琴鼓之、扫罗则快然而愈、恶神离之、';
_1Sa17_1='非利士人集其军旅以战、至犹大之梭哥、建营于以弗大悯、在梭哥亚西加间、';
_1Sa17_2='扫罗亦与以色列人会集、建营于以拉谷、陈列行伍、与非利士人战、';
_1Sa17_3='非利士人立于此山、以色列人立于彼山、其间有谷、';
_1Sa17_4='有挑战者迦特人歌利亚、自非利士营出、体长六肘及一布指、';
_1Sa17_5='首戴铜冑、身擐铜甲、重五千舍客勒、';
_1Sa17_6='股著铜袚、肩负铜戟、';
_1Sa17_7='其枪之柯、大如织器之梁、其锋之铁重六百舍客勒、持干者行于前、';
_1Sa17_8='彼立而呼以色列军旅曰、尔曹出而列陈、欲何为、我非非利士人乎、尔曹非扫罗之臣仆乎、当简一人、使下而就我、';
_1Sa17_9='如能战而杀我、我侪则为尔役、如我胜而杀彼、尔曹则为我役、而服事我、';
_1Sa17_10='又曰、以色列军旅、今日为我所侮、可遣一人与我战鬬、';
_1Sa17_11='扫罗与以色列众闻其言、惊惶惧甚、○';
_1Sa17_12='夫大卫、乃犹大伯利恒之以法他人耶西子也、扫罗时、耶西寿高年迈、有子八人、';
_1Sa17_13='年长之三子、从扫罗出战、长以利押、次亚比拿达、三沙玛、';
_1Sa17_14='大卫乃季子也、其兄三人、俱从扫罗、';
_1Sa17_15='大卫屡离扫罗、返伯利恒、牧父之羊、';
_1Sa17_16='非利士人朝夕进前而立、历四十日、○';
_1Sa17_17='耶西谓其子大卫曰、尔取烘谷一伊法、与饼十、速携至营、给尔诸兄、';
_1Sa17_18='又取乳饼十、以馈千夫长、省视尔兄、取质而返、';
_1Sa17_19='时、扫罗与大卫三兄、及以色列众、在以拉谷、与非利士人战、';
_1Sa17_20='大卫晨兴、以羊付守者、遵耶西命、取物而行、至列车之所、适军旅列陈而出、鼓噪以战、';
_1Sa17_21='以色列人与非利士人列陈、两军相对、';
_1Sa17_22='大卫以其什物付守者手、趋入行伍、问其兄安、';
_1Sa17_23='相语时、非利士之挑战者、迦特人歌利亚、自其行伍出、语如前言、为大卫所闻、';
_1Sa17_24='以色列众见之、大惧而遁、';
_1Sa17_25='相语曰、尔见斯人乎、彼来欲侮以色列族、如有杀之者、王将赐以厚财、以女妻之、并于以色列中、复其父家、';
_1Sa17_26='大卫谓旁立之人曰、有人杀此非利士人、洒以色列人之辱、将如何待之、此未受割之非利士人为谁、而可侮维生上帝之军乎、';
_1Sa17_27='民如前言对曰、杀此人者、必如是待之、';
_1Sa17_28='长兄以利押闻大卫与众言、怒之曰、尔来曷故、彼野间数羊、付于谁乎、尔之骄矜、中心之恶、我知之矣、尔来特欲观战耳、';
_1Sa17_29='大卫曰、我何所为、惟问一言而已、';
_1Sa17_30='遂转离之而他顾、问以前言、民答之如故、';
_1Sa17_31='或闻大卫所言、述于扫罗前、扫罗乃召之、';
_1Sa17_32='大卫谓扫罗曰、人勿为之丧胆、仆将前往、与彼非利士人战、';
_1Sa17_33='扫罗曰、尔不能与之战、盖尔年少、彼自幼为战士、';
_1Sa17_34='大卫曰、尔仆为父牧羊、有狮或熊至群中、攫羔而去、';
_1Sa17_35='我出追而击之、援羔于其口、彼起而攻我、我执其鬣、击而杀之、';
_1Sa17_36='尔仆杀狮与熊、此未受割之非利士人、侮维生上帝之军、亦必如斯兽之一焉、';
_1Sa17_37='又曰、耶和华既援我于狮之爪、熊之掌、亦必援我于此非利士人之手、扫罗曰、往哉、耶和华必与尔偕、';
_1Sa17_38='扫罗以其戎衣衣大卫、以铜冑冠其首、以铠甲被其身、';
_1Sa17_39='大卫佩剑衣外、因未娴习、欲试而行、乃谓扫罗曰、我未娴此、不能服之而行、遂卸之、';
_1Sa17_40='手执杖、择谿间光洁之石五、置于所携牧人之囊、亦执发石之绳、往迎非利士人、';
_1Sa17_41='非利士人前迎大卫、持干者为先导、';
_1Sa17_42='非利士人环视、见大卫则藐之、盖其年少、色亦貌美、';
_1Sa17_43='谓之曰、尔执杖迎我、我岂犬乎、遂指其神而诅之、';
_1Sa17_44='又谓大卫曰、尔来、我取尔肉、给于空中之鸟、野间之兽、';
_1Sa17_45='大卫曰、尔来迎我、以剑与枪及戟、我来迎尔、以万军耶和华之名、即尔所侮以色列军旅之上帝、';
_1Sa17_46='今日耶和华必付尔于我手、我必击尔、斩尔首级、以非利士军旅之尸、给于空中之鸟、野间之兽、使天下咸知以色列中有上帝、';
_1Sa17_47='亦使此会咸知耶和华施行拯救、非以剑以枪、盖战事属于耶和华、彼必付尔于我手、';
_1Sa17_48='非利士人进迎大卫、大卫亦向行伍疾趋迎之、';
_1Sa17_49='以手探囊取石、以绳发之、击非利士人、深入其颡、遂仆于地、';
_1Sa17_50='如是大卫以绳与石、胜非利士人、击而杀之、手不持剑、';
_1Sa17_51='遂趋而前、立于非利士人身侧、拔其剑出鞘杀之、斩其首级、非利士人见其勇士已死、则遁、';
_1Sa17_52='以色列与犹大人并起、鼓噪而追、至于该、及以革伦邑门、非利士人被创者、仆于沙拉音道、延至迦特与以革伦、';
_1Sa17_53='以色列人追非利士人而返、劫掠其营、';
_1Sa17_54='大卫取非利士人首级、携至耶路撒冷、以其兵甲置于己幕、○';
_1Sa17_55='初、扫罗见大卫出击非利士人、则谓军长押尼珥曰、押尼珥、此少者谁氏子、押尼珥曰、王欤、我指尔生命而誓、我不知也、';
_1Sa17_56='王曰、尔询此孺子为谁之子、';
_1Sa17_57='大卫击非利士人而返、手执首级、押尼珥引之见扫罗、';
_1Sa17_58='扫罗曰、少者、尔为谁之子、大卫曰、我乃尔仆伯利恒人耶西之子也、';
_1Sa18_1='大卫与扫罗言毕、约拿单之心、与大卫之心相契、约拿单爱之如命、';
_1Sa18_2='当日扫罗留之、不使复归父家、';
_1Sa18_3='约拿单与大卫结约、爱之如命故也、';
_1Sa18_4='遂解衣赐之、又以戎衣、弓剑与绅予之、';
_1Sa18_5='大卫为扫罗所遣、处事明敏、扫罗立之为武士长、民众与扫罗臣仆咸视为善、○';
_1Sa18_6='大卫戮彼非利士人、偕众归时、妇女自以色列诸邑出、讴歌舞蹈、击鼓击磐、欣然以迎扫罗王、';
_1Sa18_7='舞蹈唱和曰、扫罗杀其千千、大卫杀其万万、';
_1Sa18_8='扫罗怒甚、不悦斯言、曰、称大卫以万数、称我仅以千数、此外、彼之所得、非国而何、';
_1Sa18_9='自是以后、扫罗见大卫、则睚眦之、○';
_1Sa18_10='翌日、上帝使恶神大临扫罗、遂在室中发狂言、大卫鼓琴如平日、扫罗手执戟、';
_1Sa18_11='以戟掷之、曰、我必刺大卫、钉之于墙、大卫逃避者再、';
_1Sa18_12='扫罗以耶和华离己、而偕大卫、则惧之、';
_1Sa18_13='使其离侧、立之为千夫长、率民出入、';
_1Sa18_14='大卫处事明敏、耶和华与之偕、';
_1Sa18_15='扫罗见其处事明敏、惧之益甚、';
_1Sa18_16='惟以色列与犹大人咸爱之、以率其出入故也、○';
_1Sa18_17='扫罗谓大卫曰、我以长女米拉妻尔、惟当为我奋勇、为耶和华战、盖扫罗意谓、我不可亲手害之、愿非利士人加手害之、';
_1Sa18_18='大卫曰、我何人斯、我之戚族、及我父家、于以色列中为何、致我为王之婿乎、';
_1Sa18_19='届期、扫罗当以其女米拉妻大卫、乃妻于米何拉人亚得利、';
_1Sa18_20='扫罗之女米甲爱大卫、或告扫罗、扫罗悦、';
_1Sa18_21='曰、我妻以女、以为机槛、使非利士人加手害之、遂谓大卫曰、今日复为我婿、';
_1Sa18_22='扫罗命其臣仆私语大卫曰、王悦尔、其臣仆亦爱尔、可为王婿、';
_1Sa18_23='臣仆以此言告大卫、大卫曰、我素贫贱、为王之婿、尔以为细事乎、';
_1Sa18_24='臣仆以大卫之言反告、';
_1Sa18_25='扫罗曰、当告大卫云、王不受聘礼、第求非利士人之阳皮一百、以报王仇、扫罗之意、欲假手于非利士人杀之、';
_1Sa18_26='臣仆以此言告大卫、大卫乐为王婿、';
_1Sa18_27='尚未届期、大卫与从者起、往杀非利士人二百、携其阳皮、悉数进王、致为王婿、扫罗遂以其女米甲妻之、';
_1Sa18_28='扫罗见耶和华偕大卫、知其女米甲亦爱之、';
_1Sa18_29='故惧之愈甚、恒与为敌、○';
_1Sa18_30='非利士之牧伯迭出以战、大卫处事、每较扫罗臣仆明敏、以致其名大见尊重焉、';
_1Sa19_1='扫罗语其子约拿单、及其臣仆、使杀大卫、';
_1Sa19_2='惟约拿单甚悦大卫、告之曰、我父谋杀尔、诘朝请自慎、匿于僻处、';
_1Sa19_3='我出至尔所在之田、立于父侧、与言尔事、若有所见、即以告尔、';
_1Sa19_4='约拿单对父扫罗、褒扬大卫、曰、王勿获罪于尔仆大卫、盖大卫未尝获罪于尔、彼之所为、于尔甚善、';
_1Sa19_5='昔冒死击非利士人、耶和华为以色列众大施拯救、尔见之喜、今何无故杀之、流无辜之血、而干罪戾乎、';
_1Sa19_6='扫罗从约拿单言、指维生之耶和华而誓、必不杀之、';
_1Sa19_7='约拿单招大卫、以是告之、导见扫罗、侍前如故、○';
_1Sa19_8='厥后又有战鬬、大卫出与非利士人战、大行杀戮、其众遂遁、';
_1Sa19_9='耶和华使恶神临于扫罗、扫罗执戟、坐于室中、大卫鼓琴、';
_1Sa19_10='扫罗欲以戟刺大卫、钉之于墙、大卫避焉、戟入于墙、是夕大卫遁而获免、';
_1Sa19_11='扫罗遣使守大卫第、待旦杀之、大卫妻米甲告大卫曰、今夕不自救、明日必见杀、';
_1Sa19_12='米甲自牖缒之、逃而获免、';
_1Sa19_13='米甲取家神之像置于床、以羊绒衾蔽其首、覆之以裯、';
_1Sa19_14='扫罗遣使执大卫、妇曰、彼病矣、';
_1Sa19_15='扫罗复遣其使视大卫曰、以床舁之来、俾我杀之、';
_1Sa19_16='使者入、见像于床、羊绒衾蔽其首、';
_1Sa19_17='扫罗谓米甲曰、何欺我若此、容我敌逃而获免、米甲对曰、彼云任我去、勿使我杀尔、○';
_1Sa19_18='大卫逃而获免、至拉玛见撒母耳、以扫罗所待告之、遂与撒母耳往拿约居焉、';
_1Sa19_19='或告扫罗曰、大卫在拉玛之拿约、';
_1Sa19_20='扫罗遣使执之、至则见彼先知一班、感神而言、撒母耳立于其中为之长、上帝之神临于使者、彼亦感灵而言、';
_1Sa19_21='或告扫罗、又遣他使、亦感灵而言、三遣使、亦感灵而言、';
_1Sa19_22='乃亲往拉玛、至西沽大井、问撒母耳大卫安在、或曰、在拉玛之拿约、';
_1Sa19_23='遂往拉玛之拿约、上帝之神亦临之、且行且言、至拉玛之拿约、';
_1Sa19_24='解其衣、在撒母耳前、感灵而言、永朝永夕、裸体而卧、故有言曰、扫罗亦在先知中乎、';
_1Sa20_1='大卫自拉玛之拿约遁、诣约拿单、言曰、我何所为、有何过恶、干何罪戾于尔父前、致索我命、';
_1Sa20_2='约拿单曰、不然、尔必不死、我父所为、事之巨细、无不示我、岂独隐此于我、无是事也、';
_1Sa20_3='大卫誓曰、尔父明知我蒙尔恩、故曰、勿令约拿单知之、恐其忧戚、然我指维生之耶和华、及尔生命而誓、我离死地、仅一步耳、';
_1Sa20_4='约拿单曰、尔心所欲、我必为尔行之、';
_1Sa20_5='大卫曰、明日月朔、我当侍王宴、容我匿于田、越至三日之夕、';
_1Sa20_6='如尔父见我不在、可言大卫切请于我、许其趋归伯利恒故邑、盖其全家献岁祭于彼、';
_1Sa20_7='如尔父言善、则尔仆得安、如其震怒、可知其决意害我、';
_1Sa20_8='昔尔使仆指耶和华、与尔盟约、故当以仁慈待我、如我有罪、尔自杀我、何携我诣尔父乎、';
_1Sa20_9='约拿单曰、决不为此、我若确知我父决意害尔、岂不以告、';
_1Sa20_10='大卫曰、如尔父以厉言叱尔、谁以告我、';
_1Sa20_11='约拿单曰、尔来、偕往于田、二人遂往、';
_1Sa20_12='约拿单谓大卫曰、愿以色列之上帝耶和华为证、明日此时、或至三日、我窥我父于尔、若有善意、岂不遣人示尔乎、';
_1Sa20_13='我父若欲害尔、我不示尔、使尔安然而去、则愿耶和华罚约拿单维倍、惟愿耶和华偕尔、如昔偕我父然、';
_1Sa20_14='尔当以耶和华之仁慈待我、不第在我存日、免我死亡、';
_1Sa20_15='厥后耶和华歼大卫诸敌于地时、亦勿绝尔仁慈于我家、历世靡暨、';
_1Sa20_16='约拿单遂与大卫家盟约曰、不守此约者、愿耶和华于大卫之敌讨之、';
_1Sa20_17='约拿单爱大卫、如爱己命、故使之复誓、';
_1Sa20_18='谓之曰、明日月朔、尔虚其位、人必见之、';
_1Sa20_19='越至三日、尔必速往、至昔相议之时、尔所匿迹之处、俟于以色石旁、';
_1Sa20_20='我将射三矢于其侧、佯欲射的、';
_1Sa20_21='命童取矢、如曰矢在此、可取之来、我指维生之耶和华而誓、尔必平安无害、';
_1Sa20_22='如我谓童曰、矢在彼、则行尔途、乃耶和华使尔去也、';
_1Sa20_23='至于尔我所言之事、耶和华恒在尔我间为证、○';
_1Sa20_24='大卫匿于田、月朔王席坐、';
_1Sa20_25='如常附墙而坐、约拿单侍立、押尼珥坐于扫罗侧、大卫之位虚焉、';
_1Sa20_26='是日扫罗无言、意大卫遇事、或蒙不洁、必不洁也、';
_1Sa20_27='翌日乃月之二日、大卫之位仍虚、扫罗谓其子约拿单曰、耶西之子、昨日今日不赴宴、曷故、';
_1Sa20_28='约拿单对曰、大卫切求于我、许其往伯利恒、';
_1Sa20_29='曰、请容我往、家有祭祀于邑、兄命必至、如沾尔恩、请容我往、见我诸兄、故未赴王宴、';
_1Sa20_30='扫罗怒约拿单曰、顽梗悖逆之妇所生者、我岂不知尔简耶西之子、致辱尔身、及母体乎、';
_1Sa20_31='耶西之子在世、尔与尔国、必不坚立、今当遣人执之诣我、彼必死、';
_1Sa20_32='约拿单谓父曰、何故致之于死、彼何所为、';
_1Sa20_33='扫罗掷戟欲刺之、于是约拿单知父决意杀大卫、';
_1Sa20_34='则忿然离席、月之二日不食、因其父辱大卫、而为之忧也、○';
_1Sa20_35='诘朝、约拿单依前与大卫所约之时、出于田、一童偕之、';
_1Sa20_36='谓童子曰、尔其疾趋、寻我所射之矢、童趋之时、约拿单射矢过之、';
_1Sa20_37='童至其矢所射之处、约拿单呼曰、矢非过于尔乎、';
_1Sa20_38='又呼曰、速往勿迟、童拾其矢、返诣厥主、';
_1Sa20_39='童不知其意、惟约拿单大卫知之、';
_1Sa20_40='约拿单以器械与童曰、携之入邑、';
_1Sa20_41='童既去、大卫自石之南而出、伏地三拜、彼此接吻、相向而哭、大卫尤甚、';
_1Sa20_42='约拿单谓大卫曰、安然而去、我侪二人曾指耶和华名而誓、愿耶和华在尔我间、及尔我后裔中、至于永世、大卫遂起而往、约拿单入于邑、';
_1Sa21_1='大卫至挪伯、见祭司亚希米勒、亚希米勒战栗迎之、曰、尔奚独至、无人与偕、';
_1Sa21_2='大卫曰、王以事委我、且曰所遣所命者、勿令人知、我约仆从、俟于某处、';
_1Sa21_3='今尔手中何所有、请以五饼给我、或予所有他物、';
_1Sa21_4='祭司曰、我手中无常饼、圣饼则有之、惟仆从不近妇女、乃可给焉、';
_1Sa21_5='大卫曰、迄今三日、未近妇女、我侪启行、虽为常事、然仆从之器乃洁、况今日乎、';
_1Sa21_6='祭司遂以圣饼给之、盖除陈设饼外、罔有他饼、此饼彻于耶和华前时、即以新饼陈之、';
_1Sa21_7='是日扫罗之仆留于耶和华前、乃以东人多益、扫罗之牧长也、';
_1Sa21_8='大卫谓亚希米勒曰、王事孔亟、我未携刃与械、尔有剑戟乎、';
_1Sa21_9='祭司曰、昔尔在以拉谷、杀非利士人歌利亚、其剑在此、裹之以布、置圣衣后、其外无他、尔欲取之可也、大卫曰、无似此者、请以给我、○';
_1Sa21_10='大卫因畏扫罗、是日遁至迦特王亚吉、';
_1Sa21_11='亚吉臣仆谓王曰、此非彼国之王大卫乎、昔众舞蹈唱和曰、扫罗杀其千千、大卫杀其万万、非指此人乎、';
_1Sa21_12='大卫以此言藏于心、甚惧迦特王亚吉、';
_1Sa21_13='乃于众前变其举动、佯狂、妄涂于门、流涎于须、';
_1Sa21_14='亚吉谓其臣仆曰、尔观此人、乃颠狂者、何为携之诣我、';
_1Sa21_15='我岂乏狂者、而携至我所、颠狂于我前、夫夫也、岂可入我室乎、';
_1Sa22_1='大卫去彼、遁于亚杜兰穴、其兄弟及父全家闻之、咸来相就、';
_1Sa22_2='凡困迫者、逋负者、不得志者、咸集归之、约四百人、大卫为其长、○';
_1Sa22_3='大卫去彼、往摩押之米斯巴、谓摩押王曰、请容我父母出、与尔偕居、俟我知上帝为我何为、';
_1Sa22_4='遂导父母诣摩押王、大卫处寨时、其父母与摩押王同居、';
_1Sa22_5='先知迦得谓大卫曰、毋居于寨、宜往犹大地、遂去彼、入哈列林、';
_1Sa22_6='大卫与从者为人所见、扫罗闻之、是时扫罗在基比亚崇邱、坐于垂丝柳下、手执其戟、仆从环侍、';
_1Sa22_7='扫罗谓之曰、便雅悯人、尔其听之、耶西之子、岂以田亩葡萄园赐尔、立为千夫长、百夫长、';
_1Sa22_8='使尔同谋攻我、我子与耶西子结盟、无人以告、罔为我忧、我子激我臣仆、伏以害我、有如今日、亦无人以告、';
_1Sa22_9='时、以东人多益立于臣仆中、对曰、我睹耶西子至挪伯、见亚希突子亚希米勒、';
_1Sa22_10='亚希米勒为之咨诹耶和华、且给以食、以非利士人歌利亚之剑予之、';
_1Sa22_11='王遂遣人召祭司亚希突子亚希米勒、与其父家、在挪伯为祭司者、咸至王所、';
_1Sa22_12='扫罗曰、亚希突子宜听我言、曰、我主、我在此、';
_1Sa22_13='扫罗曰、尔与耶西之子、同谋攻我、给之以饼、予之以剑、为之咨诹上帝、致彼伏以害我、有如今日、何也、';
_1Sa22_14='亚希米勒对曰、大卫乃王之婿、进为谋臣、尊于王室、诸臣仆中、忠孰如之、';
_1Sa22_15='我为之咨诹上帝、岂自今日始耶、决不为此、王勿罪仆、与我父家、此事巨细、仆俱不知、';
_1Sa22_16='王曰、亚希米勒、尔与尔父全家必死、';
_1Sa22_17='王谓左右侍卫曰、往杀耶和华之祭司、因彼助大卫、知其遁逃、而不以告、惟王臣仆不欲伸手、击耶和华之祭司、';
_1Sa22_18='王谓多益曰、尔往击之、以东人多益遂击祭司、当日杀衣枲圣衣者、八十五人、';
_1Sa22_19='祭司之邑挪伯、男女、童稚、乳子、牛羊及驴、皆刃击之、';
_1Sa22_20='亚希突孙、亚希米勒子亚比亚他得免、逃往大卫、';
_1Sa22_21='以扫罗杀耶和华祭司之事告之、';
_1Sa22_22='大卫曰、当日以东人多益在彼、我知其必告扫罗、尔父全家死亡、我使之也、';
_1Sa22_23='与我偕居、勿惧、索我命者、即索尔命、偕我则得保全、';
_1Sa23_1='或告大卫曰、非利士人攻基伊拉、劫其禾场、';
_1Sa23_2='大卫咨诹耶和华曰、我往击非利士人可否、耶和华曰、其往击之、以援基伊拉、';
_1Sa23_3='大卫之从者曰、今在犹大尚惧、况往基伊拉、攻非利士之军旅乎、';
_1Sa23_4='大卫复咨诹耶和华、耶和华曰、起往基伊拉、我将以非利士人付于尔手、';
_1Sa23_5='大卫及从者往基伊拉、与非利士人战、大行杀戮、虏其牲畜、而救基伊拉居民、○';
_1Sa23_6='初、亚希米勒子亚比亚他逃至基伊拉、见大卫时、手携圣衣、';
_1Sa23_7='或以大卫至基伊拉告扫罗、扫罗曰、上帝付之于我手矣、盖入有门有楗之邑、受困于其中也、';
_1Sa23_8='扫罗乃招民众出战、欲下基伊拉、围困大卫、及其从者、';
_1Sa23_9='大卫知扫罗蓄谋害己、遂谓祭司亚比亚他曰、携圣衣至、';
_1Sa23_10='大卫祷曰、以色列之上帝耶和华欤、尔仆确闻扫罗欲至基伊拉、以我之故、翦灭斯邑、';
_1Sa23_11='基伊拉人付我于其手乎、扫罗果来、如仆所闻乎、以色列之上帝耶和华欤、请告尔仆、耶和华曰、扫罗将至矣、';
_1Sa23_12='大卫曰、基伊拉人以我及从者、付于扫罗手乎、耶和华曰、彼必付焉、';
_1Sa23_13='大卫与其从者、约六百人、遂去基伊拉、择地而往、或告扫罗曰、大卫脱离基伊拉、扫罗遂止不出、○';
_1Sa23_14='大卫居旷野之山寨、恒在西弗野之山地、扫罗索之无虚日、惟上帝不付于其手、';
_1Sa23_15='大卫知扫罗已出、而索其命、时、大卫在西弗野之林中、';
_1Sa23_16='扫罗子约拿单入林、见大卫、使赖上帝以为固、';
_1Sa23_17='谓之曰、毋惧、我父扫罗之手、必不获尔、尔将为以色列王、我居其次、是我父扫罗所知也、';
_1Sa23_18='二人乃于耶和华前立约、大卫居林、约拿单归其家、';
_1Sa23_19='西弗人上基比亚、见扫罗曰、大卫匿于我所、处于林中之寨、在旷野南之哈基拉山、';
_1Sa23_20='王欤、随意往彼、付之于王手、乃我之责也、';
_1Sa23_21='扫罗曰、尔既恤我、愿耶和华锡嘏于尔、';
_1Sa23_22='人言大卫甚狡、请尔旋归、复察其实、观其匿于何方、为谁所见、';
_1Sa23_23='察其所匿诸处、既得其实、则返以告、我偕尔往、若在斯土、我必于犹大亿兆中、索之务获、';
_1Sa23_24='西弗人遂起、先扫罗而返、时、大卫与从者、在玛云旷野南之亚拉巴、';
_1Sa23_25='扫罗率从者往索之、或告大卫、大卫遂下至磐石、居玛云野、扫罗闻之、追于其野、';
_1Sa23_26='扫罗行于山左、大卫与从者行于山右、大卫畏扫罗、急欲逃避、因扫罗与从者围大卫及其从者、欲执之、';
_1Sa23_27='有使者至、谓扫罗曰、非利士人犯境、其速返、';
_1Sa23_28='扫罗乃舍大卫、转攻非利士人、故名其处曰西拉哈玛希罗结、';
_1Sa23_29='大卫去彼、居隐基底山寨、';
_1Sa24_1='扫罗追非利士人而归、或告曰、大卫在隐基底野、';
_1Sa24_2='扫罗简以色列众三千人、往索大卫及其从者、于野羊磐石、';
_1Sa24_3='至途间之羊牢、有穴在焉、扫罗入而遗矢、时、大卫与从者居穴深处、';
_1Sa24_4='从者曰、昔耶和华谓尔曰、我将以敌付于尔手、任意待之、今日是矣、大卫遂起、窃断扫罗衣裾、';
_1Sa24_5='既而中心自责、';
_1Sa24_6='谓从者曰、我主乃耶和华之受膏者、愿耶和华禁我举手攻之、以其为耶和华所膏也、';
_1Sa24_7='大卫言此、阻其从者、不许起攻扫罗、扫罗出穴而去、';
_1Sa24_8='后大卫亦起出穴、呼扫罗曰、我主、我王、扫罗回顾、大卫伏地而拜、';
_1Sa24_9='谓扫罗曰、有言大卫欲加害于尔、曷听之哉、';
_1Sa24_10='今在穴中、耶和华付尔于我手、尔所目击、或劝我杀尔、惟我惜尔、自谓不可举手害我主、缘为耶和华所膏也、';
_1Sa24_11='我父乎、请观尔裾在于我手、我既断之、而不杀尔、可知我手无恶无过、尔虽猎取我命、而我未尝获罪于尔、';
_1Sa24_12='愿耶和华在尔我间判断、为我伸冤、惟我手不加诸尔、';
_1Sa24_13='古谚有云、恶自恶人出、惟我手不加诸尔、';
_1Sa24_14='以色列王出、所踪迹者谁、所追袭者谁、乃死犬跃蚤耳、';
_1Sa24_15='愿耶和华在尔我间审鞫之、判断之、鉴察之、为我伸冤、援我于尔手、';
_1Sa24_16='大卫言毕、扫罗曰、我子大卫、此尔声乎、遂大声而哭、';
_1Sa24_17='谓大卫曰、尔待我以善、我待尔以恶、尔较义于我、';
_1Sa24_18='今尔显明以善待我、盖耶和华付我于尔手、尔不杀我、';
_1Sa24_19='人遇敌、岂任其安然去耶、愿耶和华因尔今日所行于我、而报以善、';
_1Sa24_20='我知尔必为王、以色列国坚定于尔手、';
_1Sa24_21='今当指耶和华而誓、不绝我嗣、不灭我名于我父家、';
_1Sa24_22='大卫与扫罗誓、扫罗遂归、大卫及其从者往于寨、';
_1Sa25_1='撒母耳没、以色列众咸集、为之哀悼、在拉玛葬于其第、大卫启行、至巴兰野、○';
_1Sa25_2='有居玛云者、业在迦密、甚富、有绵羊三千、山羊一千、适在迦密剪羊毛、';
_1Sa25_3='其人属迦勒族、名拿八、刚愎凶恶、妻名亚比该、聪慧艳丽、';
_1Sa25_4='大卫在野、闻拿八剪羊毛、';
_1Sa25_5='遣少者十人、谓之曰、尔上迦密、往见拿八、托我名问其安、';
_1Sa25_6='曰、愿尔毕生绥安、愿尔举家绥安、愿尔凡所有者皆安、';
_1Sa25_7='我闻有人为尔剪羊毛、昔尔牧者偕我、我未辱之、在迦密时、终无所失、';
_1Sa25_8='问尔少者、彼必告尔、我于佳日而至、故愿少者得沾尔恩、随尔手中所有、以赐尔仆、及尔子大卫、';
_1Sa25_9='大卫之少者至、依此言托大卫名告拿八、不赘一词、';
_1Sa25_10='拿八曰、大卫为谁、耶西之子为谁、迩时仆逃其主者甚众、';
_1Sa25_11='岂可以我饼水、及为剪羊毛者所宰之肉、给于不知奚自之人乎、';
_1Sa25_12='少者旋归、以斯言告大卫、';
_1Sa25_13='大卫谓从者曰、各佩剑、遂佩之、大卫亦佩剑、从大卫而上者、约四百人、留守什物者二百人、○';
_1Sa25_14='有少者一人、告拿八妻亚比该曰、大卫自野遣使、问我主安、主反詈之、';
_1Sa25_15='彼待我甚厚、我在野间与之往来、终不见辱、亦无所失、';
_1Sa25_16='我牧羊时、彼与我偕、昼夜为我垣墉、';
_1Sa25_17='今当自筹、如何以行、盖祸必及我主、与其全家、彼乃庸人、不可与言、';
_1Sa25_18='亚比该急取饼二百、酒二囊、已烹之羊五、烘谷五细亚、葡萄干一百穗、无花果饼二百、俱负于驴、';
_1Sa25_19='谓其少者曰、尔先往、我后至、惟不告其夫拿八、';
_1Sa25_20='乘驴下山之坳、大卫率众而来、与之相遇、';
_1Sa25_21='大卫曾曰、昔我在野、守此鄙夫所有、毫无遗失、实为徒劳、盖彼以恶报善、';
_1Sa25_22='凡属彼者、我若留其一男、至于明晨、则愿上帝罚大卫之敌维倍、○';
_1Sa25_23='亚比该见大卫、急下驴、伏地而拜、';
_1Sa25_24='跪其足下曰、我主欤、愿咎归于我、容婢进言、请垂听焉、';
_1Sa25_25='求我主勿以庸人拿八为意、其人与名相符、其名拿八、其人愚妄也、我主所遣之少者、婢不及见、';
_1Sa25_26='我主欤、耶和华既禁尔流人之血、阻尔亲手复仇、我指维生之耶和华、与尔生命以誓、愿尔敌及谋害尔者、俱如拿八、';
_1Sa25_27='婢所携之礼物、奉于我主、请以给相从之少者、';
_1Sa25_28='求赦婢过、我主为耶和华战、耶和华必巩固我主之家、我主终身无疵可求、';
_1Sa25_29='人虽起而追尔、以索尔命、然我主之命、乃封于生命包中、与尔上帝耶和华偕、若夫敌之生命、耶和华则必弃掷之、如以绳发石焉、';
_1Sa25_30='迨耶和华践其前言、施诸善于我主、立为以色列君、';
_1Sa25_31='我主不以今日流无辜之血、为己复仇、怀忧抱憾、耶和华厚待我主时、垂念尔婢、';
_1Sa25_32='大卫曰、以色列之上帝耶和华、今日遣尔迎我、当颂美之、';
_1Sa25_33='尔今阻我流人之血、亲手复仇、尔智可称、尔躬可赞、';
_1Sa25_34='以色列之上帝、维生之耶和华、阻我加害于尔、我指之而誓、如尔不速来迎、凡属拿八者、至于明晨、不遗一男、';
_1Sa25_35='大卫受其物、曰、尔安然以归、我听尔言、徇尔情、';
_1Sa25_36='亚比该返至拿八、见其家中设宴、可拟王筵、拿八中心欢乐、醉甚、事无巨细、亚比该俱不以告、以待明晨、';
_1Sa25_37='诘朝、拿八宿酲已解、其妻告以此事、拿八心神丧失、块然如石、';
_1Sa25_38='越十日、耶和华击之、遂死、';
_1Sa25_39='大卫闻拿八死、则曰、我见辱于拿八、耶和华伸我之冤、又禁厥仆行恶、以拿八之恶归于其首、当颂美之、大卫遣人语亚比该、欲娶为室、';
_1Sa25_40='大卫之仆至迦密、见亚比该曰、大卫遣我至此、欲娶尔为室、';
_1Sa25_41='亚比该遂起、俯伏于地、曰、尔婢为役、以濯我主众仆之足、';
_1Sa25_42='急起乘驴、五女相从、随大卫之使而往、为大卫妻、';
_1Sa25_43='大卫先娶耶斯列人亚希暖、二人俱为其妻、';
_1Sa25_44='扫罗之女米甲、曾为大卫之妻、扫罗使之改适迦琳人拉亿子帕提、';
_1Sa26_1='西弗人至基比亚、见扫罗曰、大卫匿于旷野前之哈基拉山、';
_1Sa26_2='扫罗起、率其所简以色列众三千人、下至西弗野、以索大卫、';
_1Sa26_3='在旷野前之哈基拉山、建营途侧、大卫居野、闻扫罗追之、';
_1Sa26_4='乃遣侦者、察知扫罗果至、';
_1Sa26_5='遂起、至扫罗建营之所、观扫罗及其军长尼珥子押尼珥所卧之处、扫罗卧于车营、民众列营四周、';
_1Sa26_6='大卫谓赫人亚希米勒、及洗鲁雅子约押弟亚比筛曰、谁愿偕我、至扫罗营、亚比筛曰、我愿偕往、';
_1Sa26_7='大卫与亚比筛夜至民所、见扫罗寝于车营、首旁有戟、插于地、押尼珥与民、四周而卧、';
_1Sa26_8='亚比筛谓大卫曰、今日上帝以敌付于尔手、许我以戟击之、钉之于地、一击而已、毋庸再击、';
_1Sa26_9='大卫曰、毋加杀害、耶和华之受膏者、谁举手攻之、而无罪乎、';
_1Sa26_10='又曰、我指维生之耶和华而誓、耶和华必击之、或使及期而死、或使临陈而亡、';
_1Sa26_11='耶和华之受膏者、愿耶和华禁我举手攻之、尔第取其首旁之戟、及其水瓶而去、';
_1Sa26_12='于是大卫取戟及水瓶、二人即去、众皆不见、不知不寤、以耶和华使其沉睡也、';
_1Sa26_13='大卫越至相对之所、遥立山巅、其间有隙甚巨、';
_1Sa26_14='呼民及尼珥子押尼珥曰、押尼珥欤、尔不答乎、押尼珥曰、尔为谁、乃呼王乎、';
_1Sa26_15='大卫曰、尔非豪杰乎、以色列中谁可拟尔、有人入营、欲杀王、尔之主、曷不护卫之、';
_1Sa26_16='尔所为者非善、我指维生之耶和华而誓、尔曹不卫尔主、耶和华之受膏者、宜死、试观王戟、暨首旁之水瓶安在、';
_1Sa26_17='扫罗识大卫声、遂曰、我子大卫、此尔声乎、大卫曰、王欤、我主、是我声也、';
_1Sa26_18='又曰、我主追仆、曷故、我何所为、我手中有何恶、';
_1Sa26_19='我主我王、请听仆言、如耶和华激尔攻我、愿其歆享祭物、若由人意、愿耶和华诅之、盖今逐我、不容附于耶和华之业、命我往事他神、';
_1Sa26_20='以色列王之出、乃索跃蚤、如人猎鹑于山、今愿勿使我血、流于远耶和华之地、';
_1Sa26_21='扫罗曰、我有罪矣、我子大卫可归、今日尔以我命为宝、我亦不复害尔、我为人愚昧、谬妄之甚、';
_1Sa26_22='大卫曰、王戟在此、命一少者来取可也、';
_1Sa26_23='耶和华必依人公义诚实而报之、盖今日耶和华付尔于我手、而我不愿举手攻其受膏者、';
_1Sa26_24='我今日以尔命为重、愿耶和华亦以我命为重、且援我于诸难、';
_1Sa26_25='扫罗曰、我子大卫、愿尔得福、尔将大有作为、而获胜焉、大卫遂行、扫罗亦归、';
_1Sa27_1='大卫意谓、必有一日、我亡于扫罗手、不如遁入非利士地、扫罗则绝其望、不复索我于以色列境、我乃脱于其手、';
_1Sa27_2='遂起、与从者六百人、往投迦特王玛俄子亚吉、';
_1Sa27_3='大卫与其二妻、耶斯列女亚希暖、及曾适拿八、迦密女亚比该、同仆从并眷聚、咸偕亚吉居于迦特、';
_1Sa27_4='或以大卫逃于迦特告扫罗、扫罗不复索焉、○';
_1Sa27_5='大卫谓亚吉曰、如沾尔恩、请以郊外之邑、赐我居处、何必偕王居京都乎、';
_1Sa27_6='亚吉赐以洗革拉、故洗革拉属犹大王、迄于今日、○';
_1Sa27_7='大卫居非利士地、计一年有四月、';
_1Sa27_8='大卫与其从者、往侵基述人、基色人、亚玛力人、此族素居斯土、自书珥至埃及、';
_1Sa27_9='大卫击之、无论男女、不存其生、取牛羊驴驼及衣服、归见亚吉、';
_1Sa27_10='亚吉曰、今日所侵何地、曰、犹大南境、耶拉篾南境、基尼南境、';
_1Sa27_11='大卫不生存男女、携至迦特、盖曰、恐其以我事告人云、大卫所为如此、彼居非利士地、所为常若是、';
_1Sa27_12='亚吉信大卫、曰、彼使其民以色列深恨之、必永为我仆、';
_1Sa28_1='维时、非利士人集其军旅、欲与以色列战、亚吉谓大卫曰、尔知尔与从者、必在军中、偕我而出、';
_1Sa28_2='大卫曰、仆之所为、尔必知之、亚吉曰、如是、我立尔为侍卫、恒保我首、○';
_1Sa28_3='撒母耳既没、以色列众为之哀悼、葬于故邑拉玛、扫罗曾于国中、逐凭鬼者及巫觋、';
_1Sa28_4='非利士人咸集、往书念建营、扫罗集以色列众、建营于基利波、';
_1Sa28_5='扫罗见非利士之军旅、则惧、中心战栗、';
_1Sa28_6='询于耶和华、耶和华不以梦与乌陵先知答之、';
_1Sa28_7='扫罗谓其仆曰、为我寻一女巫、我将就而问焉、仆曰、在隐多珥有女巫、';
_1Sa28_8='扫罗改装易服而往、二人偕之、夜至妇所、曰、请尔凭神、为我卜筮、我所称其名者、可招之上、';
_1Sa28_9='妇曰、扫罗绝凭鬼者及巫觋于国中、彼之所为、尔所知也、何设机槛、以害我命、致我于死乎、';
_1Sa28_10='扫罗指耶和华而誓曰、我指维生之耶和华而誓、尔不因此受刑、';
_1Sa28_11='妇曰、为尔招谁上乎、曰、招撒母耳、';
_1Sa28_12='妇见撒母耳、则大声而呼、谓扫罗曰、何欺我耶、尔乃扫罗、';
_1Sa28_13='王曰、勿畏、尔所见者何、妇曰、我见有神由地而出、';
_1Sa28_14='曰、其状若何、曰、有一老者、身衣礼服、扫罗知为撒母耳、则伏地而拜、';
_1Sa28_15='撒母耳谓扫罗曰、尔何扰我、使我上耶、扫罗曰、我甚窘急、非利士人将与我战、上帝离我、不以先知与梦答我、故招尔至、示我以所当行、';
_1Sa28_16='撒母耳曰、耶和华既已离尔、为尔之敌、曷问我哉、';
_1Sa28_17='昔耶和华藉我所言、今行于尔、夺国于尔手、以畀尔邻大卫、';
_1Sa28_18='尔不听耶和华命、成其烈怒于亚玛力、故今日耶和华以此加诸尔、';
_1Sa28_19='且将尔与以色列人、付于非利士人手、明日尔及尔子、必与我偕、以色列军旅、亦付于非利士人手、';
_1Sa28_20='扫罗闻撒母耳言、惧甚、身仆于地、因其永朝永夕、饮食俱废、遂致无力、';
_1Sa28_21='妇近扫罗、见其忧甚、谓之曰、婢听王言、冒死不顾、遵谕而行、';
_1Sa28_22='请纳婢言、容以片饼陈于尔前、食之、则可得力、以便遄征、';
_1Sa28_23='扫罗辞曰、我不食、仆与妇强之、乃允、起于地、坐于床、';
_1Sa28_24='妇家有肥犊、遂速宰之、取面抟之、炊无酵饼、';
_1Sa28_25='进于扫罗及其仆前、俱食之、是夜起而往、';
_1Sa29_1='非利士人集其军旅于亚弗、以色列人建营于耶斯列泉旁、';
_1Sa29_2='非利士牧伯率军、或百或千、向前而进、大卫与其从者偕亚吉、随诸其后、';
_1Sa29_3='非利士牧伯曰、此希伯来人何为、亚吉曰、此非以色列王扫罗臣仆大卫乎、彼与我偕、有日有年、自投诚至今、未见其有过、';
_1Sa29_4='牧伯怒亚吉曰、可使此人返尔所置之地、毋令偕我出战、恐战陈之间、反为我敌、彼欲与其主和、何所需耶、非以我众之首级乎、';
_1Sa29_5='昔有人舞蹈唱和曰、扫罗杀其千千、大卫杀其万万、非此大卫乎、';
_1Sa29_6='亚吉召大卫曰、我指维生之耶和华而誓、尔乃端正、偕我出入军中、我视为善、自尔来归、未尝见尔有恶、惟牧伯不爱尔、';
_1Sa29_7='今当安然以归、勿使牧伯不悦、';
_1Sa29_8='大卫曰、我何所为、自我从尔、至于今日、尔视尔仆有何事故、不容往攻我主我王之敌、';
_1Sa29_9='亚吉曰、尔在我前为善、如上帝之使然、此我所知、但牧伯谓尔不可偕我往战、';
_1Sa29_10='尔及尔主之仆、明晨夙兴、及旦而去、';
_1Sa29_11='翌日、大卫与从者夙兴、归非利士地、非利士人遂往耶斯列、';
_1Sa30_1='越至三日、大卫与从者至洗革拉、亚玛力人已侵南土、及洗革拉、且击洗革拉而毁之、';
_1Sa30_2='其中妇女、无少长、悉虏之、不杀一人、俱携之去、';
_1Sa30_3='大卫与从者至、见邑已毁、妻孥被虏、';
_1Sa30_4='遂皆大声而哭、至于力尽乃已、';
_1Sa30_5='大卫二妻、耶斯列女亚希暖、及曾适迦密人拿八之亚比该、亦被虏、';
_1Sa30_6='民为子女、衷怀苦恼、相语以石击大卫、大卫窘甚、然恃其上帝耶和华、而强厥志、○';
_1Sa30_7='大卫谓祭司亚希米勒子亚比亚他曰、请携圣衣至、亚比亚他遂携之至、';
_1Sa30_8='大卫询于耶和华曰、若追其军、可及之乎、曰、追之必及、而反所有、';
_1Sa30_9='大卫与从者六百人、往至比梭溪、';
_1Sa30_10='有二百人惫甚、不能渡、故留于彼、惟大卫与四百人往追、';
_1Sa30_11='在田遇一埃及人、携至大卫、给之以饼、饮之以水、';
_1Sa30_12='又给以无花果饼一角、葡萄干二穗、食之、精神乃复、盖彼历三昼夜、未尝饮食、';
_1Sa30_13='大卫曰、汝属何人、奚自而来、曰、我乃埃及少者、为亚玛力人仆、三日前遘疾、见弃于主、';
_1Sa30_14='我军曾侵基利提南方、与犹大境、攻迦勒之南、且毁洗革拉、';
_1Sa30_15='大卫曰、愿导我至其军乎、曰、尔指上帝以誓、必不杀我、不付我于主手、我则导尔至其军、';
_1Sa30_16='既至、见亚玛力人遍布于地、饮食舞蹈、因在非利士地、及犹大境、攘夺货财甚多故也、';
_1Sa30_17='大卫击之、自黎明至次日之夕、除四百少者乘驼而遁外、无一得免者、';
_1Sa30_18='大卫尽返亚玛力人所掠之物、拯其二妻、';
_1Sa30_19='无论少长子女、及所掠之物、大卫悉返之、未失其一、';
_1Sa30_20='且夺敌之牛羊、驱于其前、曰、此大卫所获也、';
_1Sa30_21='大卫至二百人所、昔彼困惫、不能相从、留于比梭溪、今出迎大卫、与其从者、大卫前问其安、';
_1Sa30_22='大卫从者中、有恶人匪徒曰、彼不偕我往、所获之物勿与、第其妻孥、可携而去、';
_1Sa30_23='大卫曰、兄弟乎、耶和华既辅翼我、以敌军付于我手、其所赐之物、勿若是以行、';
_1Sa30_24='所言之事、谁欲从之、临陈与守物者、所得维均、';
_1Sa30_25='是日大卫定此为以色列之典章律例、至于今日、○';
_1Sa30_26='大卫至洗革拉、由所获之物中、取而馈其友朋犹大长老、曰、自耶和华敌所获之物、奉尔为礼、';
_1Sa30_27='在伯特利、南土拉末、雅提珥、';
_1Sa30_28='亚罗珥、息末、以实提莫、';
_1Sa30_29='拉哈勒、耶拉篾诸邑、基尼诸邑、';
_1Sa30_30='何珥玛、歌拉珊、亚挞、';
_1Sa30_31='希伯仑、及大卫与从者素所往来之地、俱有馈焉、';
_1Sa31_1='非利士人与以色列人战、以色列人遁、在基利波山、见杀而仆、';
_1Sa31_2='非利士人急追扫罗及其子、杀其三子、约拿单、亚比拿达、麦基舒亚、';
_1Sa31_3='扫罗被攻、战势剧烈、射者追及之、窘急特甚、';
_1Sa31_4='谓执兵者曰、尔其拔剑刺我、免未受割者至、刺而侮我、执兵者惧甚、不敢奉命、扫罗遂伏剑而死、';
_1Sa31_5='执兵者见扫罗死、亦伏剑偕死、';
_1Sa31_6='是日扫罗与其三子、及执兵者、暨其仆从俱亡、';
_1Sa31_7='居山谷相对之所、与约但河东之以色列人、见以色列人遁、扫罗及子皆死、遂弃邑而逃、非利士人至而居之、○';
_1Sa31_8='翌日、非利士人来剥尸、见扫罗及三子、仆于基利波山、';
_1Sa31_9='乃斩扫罗首、剥其铠甲、遣使至非利士四境、传于偶像之庙、以及民间、';
_1Sa31_10='置其铠甲于亚斯他录庙、钉其尸于伯珊城垣、';
_1Sa31_11='基列雅比居民、闻非利士人待扫罗之事、';
_1Sa31_12='壮士咸起、竟夕而行、自伯珊城垣、取扫罗及其子之尸、携至雅比焚之、';
_1Sa31_13='取其骸骨、葬于雅比垂丝柳下、禁食七日、';
_2Sa1_1='扫罗没后、大卫戮亚玛力人而归、居洗革拉二日、';
_2Sa1_2='越至三日、有人自扫罗营来、其衣扯裂、其首蒙尘、诣大卫、伏地而拜、';
_2Sa1_3='大卫曰、尔奚自、曰、自以色列营、逃遁而至、';
_2Sa1_4='大卫曰、其事若何、请以告我、曰、民自陈而遁、仆毙者众、扫罗及其子约拿单亦死、';
_2Sa1_5='大卫问来告之少者曰、扫罗及其子约拿单死、尔安知之、';
_2Sa1_6='少者曰、吾偶于基利波山、见扫罗倚其枪、车骑追袭甚急、';
_2Sa1_7='彼回顾见我、则呼我、我曰、我在此、';
_2Sa1_8='曰、尔为谁、曰、亚玛力人也、';
_2Sa1_9='曰、请立我侧而杀我、因我昏眩、而命犹存、';
_2Sa1_10='吾知彼既倾覆、不能生活、遂立其侧而杀之、取其首上之冕、臂上之钏、携诣吾主、';
_2Sa1_11='大卫遂裂己衣、从者亦然、';
_2Sa1_12='为扫罗及其子约拿单、与耶和华之民、以色列家、哀悼哭泣、禁食至暮、以其陨于刃也、';
_2Sa1_13='大卫谓来告之少者曰、汝籍何处、曰、我乃亚玛力旅人之子也、';
_2Sa1_14='大卫曰、尔伸手杀耶和华之受膏者、何不惧乎、';
_2Sa1_15='大卫召一少者曰、前攻之、遂击毙之、';
_2Sa1_16='大卫曰、尔血归于尔首、尔口自证杀耶和华之受膏者、○';
_2Sa1_17='大卫为扫罗及其子约拿单、作哀歌而悼之、';
_2Sa1_18='其歌名曰弓歌、命教犹大人、载于雅煞珥纪、';
_2Sa1_19='歌曰、以色列欤、尔之荣光灭于崇邱、英武者其亡乎、';
_2Sa1_20='毋告于迦特、毋播于亚实基伦衢、恐非利士女欢欣、未受割者之女奏凯、';
_2Sa1_21='基利波山欤、愿尔不霑雨露、无田可产祭品、盖英武者之干见污于彼、扫罗之干、如未受膏者之干然、';
_2Sa1_22='饮见杀者之血、剖英武者之脂、约拿单之弓不却退、扫罗之剑不徒返、';
_2Sa1_23='扫罗及约拿单、生时相爱相悦、没时亦弗相离、二人疾于鹰、强于狮、';
_2Sa1_24='以色列女欤、尔其为扫罗哀哭、彼曾慨然衣尔以绛衣、加金饰于尔服、';
_2Sa1_25='英武者其陨于陈乎、约拿单见杀于尔之崇邱、';
_2Sa1_26='吾兄约拿单欤、我为尔悲伤、我悦尔殊甚、尔爱我之情奇异、深于爱妇女之情、';
_2Sa1_27='英武者其陨乎、战具其亡乎、';
_2Sa2_1='厥后、大卫询于耶和华曰、我往犹大之邑可否、耶和华曰、可、曰、当往何邑、曰、希伯仑、';
_2Sa2_2='大卫遂往、其二妻、耶斯列女亚希暖、与曾适迦密人拿八之亚比该亦往、';
_2Sa2_3='大卫率从者、及其眷聚咸至、居希伯仑诸邑、';
_2Sa2_4='犹大人至、膏大卫为犹大族王、○';
_2Sa2_5='或告大卫曰、葬扫罗者、乃基列雅比人也、大卫遣使诣基列雅比人曰、尔厚待尔主扫罗而葬之、愿耶和华锡嘏于尔、';
_2Sa2_6='尔既行此、愿耶和华以仁慈诚实待尔、我亦报尔之恩、';
_2Sa2_7='尔主扫罗既没、犹大族膏我为其王、尔当强乃手而奋勇、○';
_2Sa2_8='扫罗军长尼珥子押尼珥、携扫罗子伊施波设济河、至玛哈念、';
_2Sa2_9='立之为王、治基列、亚书利、耶斯列、以法莲、便雅悯、及以色列众、';
_2Sa2_10='扫罗子伊施波设立为以色列王、时年四十、在位二年、惟犹大族从大卫、';
_2Sa2_11='大卫在希伯仑为犹大族王、历七年有六月、○';
_2Sa2_12='尼珥子押尼珥、及扫罗子伊施波设之臣仆、出玛哈念、至基遍、';
_2Sa2_13='洗鲁雅子约押、及大卫之臣仆亦出、相遇于基遍池侧、一军坐池左、一军坐池右、';
_2Sa2_14='押尼珥谓约押曰、任少者起而戏于我前、约押曰、可、';
_2Sa2_15='遂起、各如其数而过、属便雅悯、及扫罗子伊施波设者十二人、大卫之仆从十二人、';
_2Sa2_16='互相执首、以刃刺胁、彼此偕仆、故其处称曰希利甲哈素林、即在基遍、';
_2Sa2_17='是日战势剧烈、押尼珥与以色列人、败于大卫之仆从前、';
_2Sa2_18='有洗鲁雅三子、约押、亚比筛、亚撒黑在彼、亚撒黑足疾如野鹿、';
_2Sa2_19='追袭押尼珥、不偏于左、不偏于右、';
_2Sa2_20='押尼珥回顾曰、汝为亚撒黑乎、曰、是也、';
_2Sa2_21='曰、尔其偏于左右、执一少者、夺其兵甲、惟亚撒黑仍追不舍、';
_2Sa2_22='押尼珥曰、其偏之、不我追、奚使我击尔仆地、若然、我何面目、与尔兄约押相见、';
_2Sa2_23='惟彼弗偏、于是押尼珥以枪??刺其腹、自后而出、遂仆而死、凡至其死所者、皆止焉、';
_2Sa2_24='约押及亚比筛追押尼珥、至基亚相对之亚玛冈、在基遍野之道、时日入矣、';
_2Sa2_25='便雅悯人咸集、从押尼珥、成为一队、立于冈巅、';
_2Sa2_26='押尼珥呼约押曰、刃之吞人、永不已乎、岂不知终必有苦乎、民追兄弟、尔不止之、将至何时、';
_2Sa2_27='约押曰、我指维生上帝而誓、如尔无言启衅、则民清晨已返、不追兄弟、';
_2Sa2_28='于是约押吹角、民众乃止、不追以色列人、不复战鬬、';
_2Sa2_29='押尼珥及其从者、终夜而行、经亚拉巴、济约但、越毕伦、至玛哈念、○';
_2Sa2_30='约押追押尼珥而归、集其民众、大卫仆从少十九人、及亚撒黑、';
_2Sa2_31='便雅悯人及押尼珥之从者、为大卫仆从所杀者、三百六十人、';
_2Sa2_32='众舁亚撒黑、葬于父墓、在伯利恒、约押及从者、终夜而行、至希伯仑、时适黎明、';
_2Sa3_1='扫罗家与大卫家、相战日久、大卫渐强、扫罗家渐弱、○';
_2Sa3_2='大卫在希伯仑生子、长暗嫩、乃耶斯列女亚希暖所出、';
_2Sa3_3='次基利押、乃曾适迦密人拿八之亚比该所出、三押沙龙、乃基述王达买女玛迦之子、';
_2Sa3_4='四亚多尼雅、乃哈及之子、五示法提雅、乃亚比他之子、';
_2Sa3_5='六以特念、乃大卫妻以格拉所出、此皆大卫在希伯仑所生者、○';
_2Sa3_6='扫罗家与大卫家相战时、押尼珥在扫罗家自强、';
_2Sa3_7='昔扫罗有妃利斯巴、爱亚之女也、伊施波设谓押尼珥曰、尔何与我父之妃同室、';
_2Sa3_8='押尼珥闻言、怒甚、曰、我岂为犹大之犬首乎、我厚待尔父扫罗家、及其兄弟友朋、不以尔付于大卫手、今日乃以此妇罪我、';
_2Sa3_9='耶和华曾与大卫誓、我必为大卫成其事、否则愿上帝罚我维倍、';
_2Sa3_10='我必夺国于扫罗家、立大卫之位、治以色列及犹大、自但至别是巴、';
_2Sa3_11='伊施波设畏押尼珥、不答一词、○';
_2Sa3_12='押尼珥遣使见大卫曰、斯土属谁乎、又曰、尔与我约、我手必助尔、使以色列众悉归尔、';
_2Sa3_13='曰、善、我与尔约、惟索一事、尔来见时、必携扫罗女米甲至、否则毋觌我面、';
_2Sa3_14='大卫遣使见扫罗子伊施波设曰、以我妻米甲反我、即昔我以非利士人之阳皮一百所聘者、';
_2Sa3_15='伊施波设遣使、自其夫拉亿子帕铁取之、';
_2Sa3_16='夫随其后、且行且哭、偕至巴户琳、押尼珥谓之曰、归哉、乃归、○';
_2Sa3_17='押尼珥曾与以色列长老相议曰、昔尔求大卫为尔王、';
_2Sa3_18='今可行之、盖耶和华论大卫曰、我必藉我仆大卫手、拯我民以色列、脱于非利士人、及诸敌之手、';
_2Sa3_19='押尼珥亦与便雅悯人言之、遂往希伯仑、以以色列及便雅悯家所愿者、告大卫、';
_2Sa3_20='押尼珥与从者二十人、至希伯仑见大卫、大卫为之设筵、';
_2Sa3_21='押尼珥谓大卫曰、我将启行、集以色列众、归我主我王、与尔立约、使尔随心所欲而王、大卫遣押尼珥、遂安然而去、';
_2Sa3_22='约押及大卫之臣仆、侵敌而归、大获货财、时、押尼珥不与大卫共在希伯仑、已被遣安然而去、';
_2Sa3_23='约押与其军旅既至、或告约押曰、尼珥子押尼珥来见王、而王遣之、彼安然而去矣、';
_2Sa3_24='约押诣王曰、尔何所为、押尼珥来见、奚为遣之、而彼已去、';
_2Sa3_25='尔知尼珥子押尼珥至此、乃欺尔也、欲窥尔之出入、与尔凡所为耳、';
_2Sa3_26='约押既出、遂遣使追押尼珥、自西拉井携之返、而大卫不知也、';
_2Sa3_27='押尼珥返希伯仑、约押引至邑门、佯欲私语、刺其腹、致之死、以报流弟亚撒黑血之仇、';
_2Sa3_28='大卫闻之、曰、流尼珥子押尼珥之血、我与我国、在耶和华前、永无罪辜、';
_2Sa3_29='愿归约押之首、与其父全家、愿约押家、或患白浊、或患癞疾、或扶杖而行、或陨没于刃、或乏食、历世不绝其人、';
_2Sa3_30='约押及弟亚比筛戮押尼珥、因其于基遍战场、杀其弟亚撒黑故也、○';
_2Sa3_31='大卫命约押与相从之众曰、裂衣束麻、哀悼于押尼珥前、大卫王随柩而行、';
_2Sa3_32='葬押尼珥于希伯仑、王于墓旁大声而哭、民众亦哭、';
_2Sa3_33='王悼押尼珥曰、押尼珥之死、可如庸人之亡乎、';
_2Sa3_34='尔手未缚、尔足未桎、尔之陨没、犹人之亡于匪类也、民复哭之、';
_2Sa3_35='日尚未入、民咸至、请大卫食饼、大卫誓曰、如日未入、而我食饼、或食他物、愿上帝罚我维倍、';
_2Sa3_36='民见此、则悦、凡王所为、民皆悦之、';
_2Sa3_37='当日以色列民众、咸知杀尼珥子押尼珥、非由于王、';
_2Sa3_38='王谓臣仆曰、汝岂不知今日在以色列中、为牧伯为大人者陨没乎、';
_2Sa3_39='我虽受膏为王、今犹荏弱、此洗鲁雅之子、逼我太甚、愿耶和华依恶人之恶而报之、';
_2Sa4_1='扫罗子伊施波设闻押尼珥死于希伯仑、则丧胆、以色列众亦悚惶、';
_2Sa4_2='扫罗子有队长二人、一名巴拿、一名利甲、皆便雅悯族、比录人临门子也、盖比录属便雅悯、';
_2Sa4_3='昔比录人遁于基他音、至今仍旅于彼、○';
_2Sa4_4='扫罗子约拿单有一子名米非波设、跛者也、昔扫罗及约拿单之音耗、自耶斯列传至时、子方五岁、媪抱之而遁、疾趋、子坠致跛、○';
_2Sa4_5='一日比录人临门子利甲巴拿、于炎热时、至伊施波设家、值其午寝、';
_2Sa4_6='入室、佯欲取麦、';
_2Sa4_7='见伊施波设偃卧于床、则刺其腹而杀之、斩其首、取之而去、由亚拉巴道、终夜而行、';
_2Sa4_8='携伊施波设之首、至希伯仑、见大卫王曰、尔敌扫罗索尔命、试观其子伊施波设之首在此、今日耶和华报我主我王之仇于扫罗、及其后裔、';
_2Sa4_9='大卫谓之曰、我指赎我命脱诸难、维生之耶和华以誓、';
_2Sa4_10='昔有人告我曰、扫罗已死、以为报嘉音、我执而戮之于洗革拉、此我为其报信音所加之赏也、';
_2Sa4_11='况恶人入义者之室、杀之于床、我岂不讨其血于尔、绝尔于地乎、';
_2Sa4_12='遂命少者戮之、断其手足、悬于希伯仑池侧、取伊施波设首、葬于希伯仑押尼珥之墓、';
_2Sa5_1='以色列支派咸至希伯仑、见大卫曰、我乃尔之骨肉、';
_2Sa5_2='昔扫罗为我王时、尔率以色列人出入、耶和华谓尔曰、尔必为我民以色列之牧、而作其君、';
_2Sa5_3='以色列长老、咸至希伯仑见王、大卫王在希伯仑、于耶和华前与之立约、遂膏大卫为以色列王、';
_2Sa5_4='大卫即位时、年三十、在位四十年、';
_2Sa5_5='在希伯仑为犹大王、历七年有六月、在耶路撒冷为以色列及犹大王、历三十三年、○';
_2Sa5_6='王及从者往耶路撒冷、攻斯土之耶布斯人、耶布斯人谓大卫曰、尔必不得入此、瞽者跛者必逐尔、意谓大卫不能入也、';
_2Sa5_7='然大卫取锡安之保障、即大卫城、';
_2Sa5_8='当日大卫曰、击耶布斯人者、其至水沟、击大卫中心所恶之跛者瞽者、故成谚曰、有彼瞽者跛者、人不能入其室、';
_2Sa5_9='大卫居其保障、名之曰大卫城、在米罗之内、四周筑垣、';
_2Sa5_10='大卫日渐昌大、万军之上帝耶和华偕之、○';
_2Sa5_11='推罗王希兰遣使见大卫、携香柏及木工石工而至、为大卫建宫室、';
_2Sa5_12='大卫乃知耶和华立之为以色列王、且为其民以色列振兴其国、○';
_2Sa5_13='大卫至自希伯仑、在耶路撒冷又娶后妃、诞生子女、';
_2Sa5_14='在耶路撒冷所生者、其名如左、沙母亚、朔罢、拿单、所罗门、';
_2Sa5_15='益辖、以利书亚、尼斐、雅非亚、';
_2Sa5_16='以利沙玛、以利雅大、以利法列、○';
_2Sa5_17='非利士人闻大卫受膏为以色列王、咸至而索之、大卫闻之、乃入保障、';
_2Sa5_18='非利士人既至、布于利乏音谷、';
_2Sa5_19='大卫询于耶和华曰、我往攻非利士人可否、尔付之于我手乎、耶和华曰、往哉、我必付之于尔手、';
_2Sa5_20='大卫遂至巴力毗拉心、击之于彼、则曰、耶和华破敌于我前、如水之冲流然、故其名地曰巴力毗拉心、';
_2Sa5_21='敌遗其偶像、大卫与从者取之、○';
_2Sa5_22='非利士人复至、布于利乏音谷、';
_2Sa5_23='大卫询于耶和华、耶和华曰、毋往迎之、宜绕其后、于桑林相对之所攻之、';
_2Sa5_24='闻桑杪有步履之声、则急往、盖耶和华先尔而行、击非利士军旅、';
_2Sa5_25='大卫遵耶和华命、击非利士人、自迦巴至基色、';
_2Sa6_1='大卫又集以色列中所简三万人、';
_2Sa6_2='起而率之至巴拉犹大、欲舁上帝之匮、此匮乃以居基路伯上、万军之耶和华名而名者、';
_2Sa6_3='取上帝之匮、载于新车、自山中亚比拿达室而出、亚比拿达之子乌撒亚希约御车、';
_2Sa6_4='载匮自亚比拿达室而出、亚希约行于匮前、';
_2Sa6_5='大卫与以色列家、舞蹈于耶和华前、以松木乐器、及琴瑟鼓钹锣作乐、';
_2Sa6_6='至拿艮禾场、牛蹶、乌撒伸手扶上帝匮、';
_2Sa6_7='耶和华怒乌撒、因其过而击之、遂死于上帝匮侧、';
_2Sa6_8='耶和华击乌撒、大卫不悦、称其地曰毗列斯乌撒、至于今日、';
_2Sa6_9='是日大卫畏耶和华、曰、耶和华之匮、何可至我所、';
_2Sa6_10='故大卫不舁耶和华匮入大卫城、至于己所、乃转舁至迦特人俄别以东室、';
_2Sa6_11='耶和华匮在迦特人俄别以东室三月、耶和华锡嘏于俄别以东、及其全家、';
_2Sa6_12='或告大卫王曰、耶和华缘上帝之匮、锡嘏于俄别以东家、及凡所有、大卫遂往、欢然舁上帝匮、自俄别以东室、至大卫城、';
_2Sa6_13='舁耶和华匮者既行六步、大卫献牛与肥犊各一、';
_2Sa6_14='大卫衣枲圣衣、竭力舞蹈于耶和华前、';
_2Sa6_15='大卫及以色列家欢呼吹角、舁耶和华匮而至、';
_2Sa6_16='耶和华匮入大卫城时、扫罗女米甲自牖而窥、见大卫王踊跃舞蹈于耶和华前、中心鄙夷之、';
_2Sa6_17='众舁耶和华匮而入、置于其所、在大卫所张之幕、大卫献燔祭及酬恩祭于耶和华、';
_2Sa6_18='献祭已毕、则以万军之耶和华名、为民祝嘏、';
_2Sa6_19='颁赐以色列众、无论男女、各得饼一方、肉一脔、葡萄干饼一方、民众乃归、○';
_2Sa6_20='大卫归、为眷聚祝嘏、扫罗女米甲出迓曰、今日以色列王、何其荣哉、于臣仆之婢前露体、若鄙夫之无耻、';
_2Sa6_21='大卫曰、我之为此、乃在耶和华前、彼简我超于尔父、及其全家、立我为其民以色列之君、故我必舞蹈于其前、';
_2Sa6_22='今必更为鄙陋、自视卑贱、惟尔所言之婢、必尊崇我、';
_2Sa6_23='扫罗女米甲至死无子、';
_2Sa7_1='王居宫室、耶和华锡以绥安、得免四周诸敌之扰、';
_2Sa7_2='王谓先知拿单曰、我居香柏之室、而上帝之匮乃在帐中、';
_2Sa7_3='拿单曰、尔其从心所欲而行、盖耶和华偕尔、';
_2Sa7_4='是夜耶和华谕拿单曰、';
_2Sa7_5='往告我仆大卫曰、耶和华云、尔为我建室以居乎、';
_2Sa7_6='我自导以色列族出埃及、至于今日、未尝居室、乃行于帷幕中、';
_2Sa7_7='凡我与以色列人偕行之地、岂曾语所命牧我民以色列支派之一者曰、曷不为我建香柏之室乎、';
_2Sa7_8='故当谓我仆大卫曰、万军之耶和华云、我自羊牢中、羊群后、取尔为我民以色列之君、';
_2Sa7_9='尔之所往、我皆与偕、绝尔诸敌、将锡尔大名、如世间大人之名、';
_2Sa7_10='我欲为我民以色列定一区域、而栽植之、使居己所、不复迁移、不复遭恶类之窘迫、有如畴昔、';
_2Sa7_11='及我命士师治我民以色列时、我必使尔安居、得免诸敌之扰、且耶和华告尔、耶和华必为尔建立家室、';
_2Sa7_12='迨尔之日已盈、与列祖偕眠、我必立尔所出之裔以嗣尔、巩固其国、';
_2Sa7_13='彼将为我名建室、我必固其国位、历久弗替、';
_2Sa7_14='我将为其父、彼将为我子、彼若作恶、我必以人之杖、世人之鞭责之、';
_2Sa7_15='惟我仁慈不离之、如昔夺之于扫罗、即我为尔所弃者、';
_2Sa7_16='尔家尔国必坚立、尔位必坚定、至于永远、';
_2Sa7_17='拿单循此诸言、依此启示、告大卫、○';
_2Sa7_18='大卫王入坐于耶和华前、曰、主耶和华欤、我何人斯、我家若何、尔乃导我至此乎、';
_2Sa7_19='主耶和华欤、此于尔目、犹以为小、尔又言及尔仆之家、至于久远、主耶和华欤、此岂世人所常有乎、或作此亦为世人之例乎';
_2Sa7_20='主耶和华欤、大卫更有何辞、盖尔洞悉尔仆、';
_2Sa7_21='尔行此大事、乃践尔言、循尔志、使仆知之、';
_2Sa7_22='耶和华上帝欤、惟尔为大、依我所闻、无可比拟、尔外无他上帝、';
_2Sa7_23='地上何民、如尔民以色列、上帝亲往赎之、以为己民、而显己名、且为尔国、行大而可畏之事、驱逐列邦、及其诸神、于尔自埃及所赎之民前、';
_2Sa7_24='尔立以色列民、永为尔民、尔耶和华为其上帝、';
_2Sa7_25='耶和华上帝欤、尔论尔仆、与其家所言者、求尔坚固之、至于永远、如言而行、';
_2Sa7_26='愿人永尊尔名为大、曰、万军之耶和华、乃治以色列之上帝、尔仆大卫之家、必坚立于尔前、';
_2Sa7_27='万军之耶和华、以色列之上帝欤、既启示尔仆曰、我必为尔建立家室、故尔仆敢以此而求、';
_2Sa7_28='主耶和华欤、尔乃上帝、所言真实、以此福许尔仆、';
_2Sa7_29='今愿锡嘏于尔仆家、俾永存于尔前、主耶和华欤、尔既言之、愿尔仆家永享尔福、';
_2Sa8_1='厥后、大卫击非利士人服之、夺京都之权于其手、';
_2Sa8_2='又击摩押、使其人伏地、以绳量度、杀戮者二绳之长、生存者一绳有奇、摩押人遂服役于大卫、而纳贡焉、';
_2Sa8_3='琐巴王利合子哈大底谢、往河欲恢复其权时、大卫击之、';
_2Sa8_4='虏其骑兵一千七百、步卒二万、御车之马、则断其筋、惟存百乘之马、';
_2Sa8_5='大马色之亚兰人、来助琐巴王哈大底谢、大卫击杀其人二万二千、';
_2Sa8_6='大卫置戍于大马色之亚兰、亚兰人遂服役于大卫、而纳贡焉、大卫无论何往、耶和华使之获胜、';
_2Sa8_7='大卫夺哈大底谢臣仆之金盾、携至耶路撒冷、';
_2Sa8_8='又自属哈大底谢之比他比罗他二邑、取铜甚多、';
_2Sa8_10='哈大底谢屡与哈马王陀以战、陀以闻大卫击败哈大底谢全军、遂遣子约兰见大卫王问安、为之祝嘏、约兰携金银铜诸器、';
_2Sa8_11='大卫王区别此物、献于耶和华、与曩昔所献降国之金银同、';
_2Sa8_12='即自亚兰、摩押、亚扪、非利士、亚玛力诸族、及琐巴王利合子哈大底谢所获之物、';
_2Sa8_13='大卫于盐谷、击杀亚兰人一万八千而归、得其名誉、';
_2Sa8_14='置戍于以东全国、以东人咸服役于大卫、大卫无论何往、耶和华使之获胜、○';
_2Sa8_15='大卫为以色列全族之王、为其民众施行公义、';
_2Sa8_16='洗鲁雅子约押为军长、亚希律子约沙法为史官、';
_2Sa8_17='亚希突子撒督、与亚比亚他子亚希米勒为祭司、西莱雅为缮写、';
_2Sa8_18='耶何耶大子比拿雅统辖基利提人、比利提人、大卫众子为相、';
_2Sa9_1='大卫曰、扫罗家尚有遗存者乎、我缘约拿单故、将施仁慈于彼、';
_2Sa9_2='扫罗家有仆名洗巴、或召之见大卫、王曰、尔洗巴乎、曰、仆是也、';
_2Sa9_3='王曰、扫罗家尚有人乎、我以上帝之仁慈待之、洗巴曰、约拿单尚有一子、跛者也、';
_2Sa9_4='王曰、彼何在、曰、在罗底巴亚米利子玛吉家、';
_2Sa9_5='大卫王遣人自罗底巴亚米利子玛吉家、携之而至、';
_2Sa9_6='扫罗孙、约拿单子米非波设诣大卫、伏地而拜、大卫曰、米非波设欤、曰、尔仆在此、';
_2Sa9_7='大卫曰、毋惧、我缘尔父约拿单故、必施仁慈于尔、以尔祖扫罗之田、悉反于尔、尔可恒食于我席、';
_2Sa9_8='米非波设拜曰、仆何人斯、若此死犬、而得尔之眷顾乎、';
_2Sa9_9='王呼扫罗仆洗巴曰、凡属扫罗及其家者、我已咸赐尔主之子、';
_2Sa9_10='尔与尔子尔仆、必为之耕田、纳其所产、使尔主之子有粮可食、惟尔主之子米非波设、必恒食于我席、洗巴有子十五人、仆二十人、';
_2Sa9_11='洗巴谓王曰、我主我王所命、尔仆必悉行之、米非波设乃食于王席、与王子同、';
_2Sa9_12='米非波设有幼子名米迦、凡居洗巴家者、皆为米非波设之仆、';
_2Sa9_13='米非波设居耶路撒冷、恒食于王席、二足俱跛、';
_2Sa10_1='厥后、亚扪族王没、其子哈嫩嗣位、';
_2Sa10_2='大卫曰、昔哈嫩父拿辖施仁慈于我、今我将施仁慈于其子哈嫩、遂遣仆往、唁其丧父、大卫仆至亚扪族地、';
_2Sa10_3='亚扪族之牧伯谓其主哈嫩曰、大卫遣唁者诣尔、尔意大卫果敬尔父乎、大卫遣仆诣尔、讵非窥察此城、而倾之耶、';
_2Sa10_4='哈嫩遂执大卫仆、薙其须之半、中断其衣至臀、而遣之归、';
_2Sa10_5='其人深以为耻、或以告大卫、乃遣人迎之曰、可居耶利哥、俟须长而后归、○';
_2Sa10_6='亚扪族知己为大卫所恶、遂遣人募伯利合与琐巴之亚兰人、步卒二万、及玛迦王所偕之人一千、陀伯人一万二千、';
_2Sa10_7='大卫闻之、则遣约押率勇士全军、';
_2Sa10_8='亚扪族出、列陈于邑门、琐巴利合之亚兰人、及陀伯人、玛迦人、别列于野、';
_2Sa10_9='约押见其前后列陈、则简以色列之精兵、陈列行伍、以御亚兰人、';
_2Sa10_10='以余军付弟亚比筛、陈列行伍、以御亚扪族、';
_2Sa10_11='曰、如亚兰人强于我、尔则助我、如亚扪人强于尔、我则助尔、';
_2Sa10_12='宜强乃志、尔我当为我民、及我上帝邑、为大丈夫、愿耶和华成其所欲、';
_2Sa10_13='约押与所偕之民、进与亚兰人战、亚兰人遁于其前、';
_2Sa10_14='亚扪族见亚兰人遁、亦遁于亚比筛前、而入于邑、约押遂离亚扪族、返耶路撒冷、○';
_2Sa10_15='亚兰人见己为以色列所败、则咸集焉、';
_2Sa10_16='哈大底谢遣使招河外之亚兰人出、遂至希兰、哈大底谢之军长朔法率之、';
_2Sa10_17='或告大卫、遂集以色列众、济约但、至希兰、亚兰人列陈、与大卫战、';
_2Sa10_18='亚兰人遁于以色列众前、大卫戮其战车七百乘之卒、骑兵四万、击其军长朔法、致死于彼、';
_2Sa10_19='臣服哈大底谢之诸王、见其为以色列所败、遂与以色列修好、而服事之、嗣后亚兰人不敢助亚扪族、';
_2Sa11_1='岁初、列王出战时、大卫遣约押偕其臣仆、及以色列众出、遂败亚扪族、围拉巴、大卫居于耶路撒冷、○';
_2Sa11_2='日夕大卫自床起、游行于宫巅、见一妇沐浴、貌甚美、';
_2Sa11_3='大卫遣人问妇为谁、或曰、非以连女、赫人乌利亚妻拔示巴乎、';
_2Sa11_4='大卫遣使取之、既至、濯其不洁、大卫与之同寝、妇乃归、';
_2Sa11_5='妇怀妊、遣人告大卫曰、我怀妊矣、';
_2Sa11_6='大卫遣人谕约押曰、遣赫人乌利亚见我、约押遂遣之入觐、';
_2Sa11_7='乌利亚既至、大卫问约押若何、民众之况若何、战事之效若何、';
_2Sa11_8='又谓乌利亚曰、尔其归家濯足、乌利亚出王宫、王赐馔随其后、';
_2Sa11_9='惟乌利亚寝于宫门、与其主之仆偕、不归私第、';
_2Sa11_10='或告大卫曰、乌利亚未归其第、大卫谓乌利亚曰、尔非自遄征而至乎、奚不归第、';
_2Sa11_11='乌利亚曰、匮及以色列犹大族、咸居柴栅、我主约押与我主之仆、屯于田野、我岂可归第饮食、与妻偕寝乎、我指尔及尔生命以誓、我决不为此、';
_2Sa11_12='大卫曰、今日仍居于此、明日我遣尔往、乌利亚是日居耶路撒冷、';
_2Sa11_13='翌日、大卫召之、乃饮食于其前、大卫使之醉、至夕而出、仍寝于床、与其主之仆偕、不归其第、';
_2Sa11_14='诘朝、大卫致书约押、付于乌利亚手以达、';
_2Sa11_15='书曰、可置乌利亚于前茅、剧战之处、尔众则退、俾其被击而死、';
_2Sa11_16='约押窥城、知敌勇士所在、则委乌利亚于彼、';
_2Sa11_17='邑人出、与约押战、大卫之仆、没者数人、赫人乌利亚亦死、';
_2Sa11_18='约押遣人以战事告大卫、';
_2Sa11_19='嘱使者曰、尔以战事告王既毕、';
_2Sa11_20='如王怒曰、尔何迫城以战、岂不知敌必自城而射乎、';
_2Sa11_21='耶路比设子亚比米勒为谁所击、非妇自城掷磨石于其身、而彼死于提备斯乎、尔傅于城何耶、则曰、尔仆赫人乌利亚亦死、';
_2Sa11_22='使者遂行、见大卫、以约押所命告之、';
_2Sa11_23='曰、敌胜于我、出而逆我于野、我追袭之、逼近城门、';
_2Sa11_24='射者自城射尔仆、王之仆中、数人陨亡、尔仆赫人乌利亚亦死、';
_2Sa11_25='大卫谓使者曰、尔其语约押曰、毋以此为忧、刃之吞人、或彼或此、当益奋厥力、攻城而毁之、以此勉励约押、';
_2Sa11_26='乌利亚妻闻夫乌利亚死、为之哀哭、';
_2Sa11_27='丧事既毕、大卫召之入宫、遂为其妻、因而生子、然大卫所为、耶和华不悦之、';
_2Sa12_1='耶和华遣拿单见大卫、遂诣之、曰、有二人居于一邑、一富一贫、';
_2Sa12_2='富者牛羊甚多、';
_2Sa12_3='贫者无所有、惟一小牝羔、乃彼所购而养者、与彼及子同长、食其食、饮其杯、卧于其怀、视若己女、';
_2Sa12_4='有旅人诣富者、富者惜其牛羊、不以供客、乃取贫者之羔、备而供之、';
_2Sa12_5='大卫甚怒其人、谓拿单曰、我指维生之耶和华以誓、行此者宜死、';
_2Sa12_6='必偿其羔四倍、缘彼行此事、无怜悯也、○';
_2Sa12_7='拿单谓大卫曰、尔即其人也、以色列之上帝耶和华云、我膏尔为以色列王、援尔于扫罗手、';
_2Sa12_8='以尔主之家业赐尔、以尔主之妻室付于尔怀、以以色列及犹大家畀尔、若以为寡、我必有以加之、';
_2Sa12_9='尔何藐视耶和华命、行其所恶、藉亚扪族之刃、击杀赫人乌利亚、而取其妻为妻、';
_2Sa12_10='尔既藐视我、而取赫人乌利亚妻为妻、故兵刃永不离尔家、';
_2Sa12_11='耶和华又曰、我必肇祸于尔家、加诸尔身、以尔妻室付于他人、为尔目击、彼于日光之下、与之同寝、';
_2Sa12_12='尔行之于隐、我则行之于日光之下、为以色列众目击、';
_2Sa12_13='大卫谓拿单曰、我获罪于耶和华矣、拿单曰、耶和华已宥尔罪、不致死亡、';
_2Sa12_14='然尔行此、使耶和华之敌得毁谤之由、故尔所生之子必死、';
_2Sa12_15='拿单乃归、耶和华击乌利亚妻为大卫所生之子、使之疾甚、';
_2Sa12_16='大卫为子祈祷上帝、禁食、入室终夜伏地、';
_2Sa12_17='家之老者侍侧、欲自地起之、大卫不从、亦不偕食、';
_2Sa12_18='越至七日、子死、大卫之仆不敢以子死告之、盖曰、子尚生时、我与之言、彼不之听、若以子死相告、其忧伤将何如乎、';
_2Sa12_19='大卫见仆切切私语、知子已死、问仆曰、子死乎、曰、死矣、';
_2Sa12_20='大卫自地而起、沐浴、膏身、更衣、入耶和华室而崇拜、回宫命具馔、则设席而食、';
_2Sa12_21='仆曰、尔所为者何耶、子尚生时、尔为之禁食哭泣、子死、乃起而食、';
_2Sa12_22='曰、子尚生时、我之禁食哭泣、盖曰、耶和华或施恩于我、俾子生存、未可知也、';
_2Sa12_23='今子已死、禁食何为、岂能使之返乎、我必往彼所、彼不返于我、';
_2Sa12_24='大卫慰其妻拔示巴、入而与之同寝、妇乃生子、命名所罗门、耶和华爱之、';
_2Sa12_25='藉先知拿单名子曰耶底底亚、缘耶和华之故也、○';
_2Sa12_26='约押攻亚扪族之拉巴、取其王城、';
_2Sa12_27='遣使见大卫曰、我攻拉巴、取其水城、';
_2Sa12_28='今尔可集余民、建营攻而取之、免为我取、人以我名名之、';
_2Sa12_29='大卫乃集民众往拉巴、攻而取之、';
_2Sa12_30='夺其王首之冕、其金重一他连得、饰以宝石、置于大卫首、又自邑中、携出货财甚多、';
_2Sa12_31='且出其邑民、使之服役于锯、及铁耙与铁斧、或服役于瓦窑、大卫待亚扪族诸邑、皆若是、大卫率民众归耶路撒冷、';
_2Sa13_1='大卫子押沙龙有妹貌美、名曰他玛、大卫子暗嫩爱之、';
_2Sa13_2='暗嫩为其妹他玛、抑郁成疾、他玛乃处子、暗嫩自知难与之近、';
_2Sa13_3='暗嫩有友名约拿达、乃大卫兄示米亚子、为人甚狡、';
_2Sa13_4='谓暗嫩曰、王子欤、尔日益瘠瘦、曷故、尔不告我乎、暗嫩曰、我爱弟押沙龙之妹他玛、';
_2Sa13_5='约拿达曰、可卧于床、佯为遘疾、父来视尔、则谓之曰、请容我妹他玛至此、以食与我、备于我前、使我见之、我由其手受而食之、';
_2Sa13_6='暗嫩遂卧、佯为遘疾、王来视之、暗嫩曰、请容我妹他玛、来作二饼于我前、我由其手受而食之、';
_2Sa13_7='大卫遣人入内谕他玛曰、往尔兄暗嫩室、为之备馔、';
_2Sa13_8='他玛往其兄暗嫩室、见暗嫩偃卧、遂取湿面抟于其前、作饼炊之、';
_2Sa13_9='以釜倾于其前、暗嫩不食、曰、屏众、遂咸出、';
_2Sa13_10='暗嫩谓他玛曰、携饼入内室、我由尔手受而食之、他玛取所作之饼、携入内室、至其兄暗嫩、';
_2Sa13_11='进而食之、暗嫩执之、曰、我妹与我同寝、';
_2Sa13_12='曰、我兄不可、毋玷辱我、在以色列中不可行此、毋为此愚妄之事、';
_2Sa13_13='我负斯辱、将焉往、尔在以色列中、必如愚妄人矣、祈言于王、必不禁我归尔、';
_2Sa13_14='暗嫩不听其言、因强于彼、强与同寝、';
_2Sa13_15='厥后、暗嫩憾之极甚、其憾之之情、较爱之之情更切、遂谓之曰、起、往哉、';
_2Sa13_16='他玛曰、不可、尔遣我去、较前所行、其咎尤重、暗嫩不听、';
_2Sa13_17='呼侍立之仆曰、驱此女出、从而上楗、';
_2Sa13_18='时、他玛衣彩衣、循王女处室之制也、仆携之出、从而上楗、';
_2Sa13_19='他玛裂其彩衣、蒙灰于首、按手其上、且行且哭、';
_2Sa13_20='其兄押沙龙谓之曰、尔兄暗嫩与尔偕乎、我妹今且缄默、彼乃尔兄、勿以为意、于是他玛在兄押沙龙家独处、';
_2Sa13_21='大卫王闻之、怒甚、';
_2Sa13_22='押沙龙因暗嫩强玷其妹他玛、憾之、善恶之言、俱不与语、○';
_2Sa13_23='越二年、有人为押沙龙剪羊毛在近以法莲之巴力夏琐、押沙龙邀王众子、';
_2Sa13_24='乃觐王曰、有人为仆剪羊毛、请王及臣仆、与尔仆偕往、';
_2Sa13_25='王曰、吾子、我侪无庸俱往、恐累尔、押沙龙固请之、亦不往、第为祝嘏、';
_2Sa13_26='押沙龙曰、如尔不往、则请许兄暗嫩偕往、王曰、彼偕尔往、曷故、';
_2Sa13_27='押沙龙固请之、乃使暗嫩及王众子偕往、';
_2Sa13_28='押沙龙命其仆曰、当伺暗嫩饮酒快心、我谕尔曰击暗嫩、则杀之毋畏、命尔者非我乎、当壮胆而奋勇、';
_2Sa13_29='仆循押沙龙命、以处暗嫩、王子咸起、各乘其驴而遁、';
_2Sa13_30='尚在途间、有音耗传于大卫曰、王子尽为押沙龙所杀、靡有孑遗、';
_2Sa13_31='王遂起、裂衣仆地、臣仆裂衣侍立、';
_2Sa13_32='大卫兄示米亚子约拿达曰、我主、毋以为少者王子悉见杀、死者惟暗嫩一人耳、自彼强玷其妹之日、此事押沙龙已定之、';
_2Sa13_33='我主我王毋怀忧、以为王子皆死、死者惟暗嫩一人耳、';
_2Sa13_34='押沙龙遁、守望之少者举目以观、见后有多人、由山麓之途而至、';
_2Sa13_35='约拿达谓王曰、王子至矣、如仆所言、';
_2Sa13_36='言甫毕、王子至、发声而哭、王与臣仆亦哭、恸甚、○';
_2Sa13_37='押沙龙遁于基述王亚米忽子达买所、大卫日为其子悲哀、';
_2Sa13_38='押沙龙遁于基述、居彼三年、';
_2Sa13_39='大卫王见暗嫩既死、乃得慰藉、而想念押沙龙殊切、';
_2Sa14_1='洗鲁雅子约押、知王中心向往押沙龙、';
_2Sa14_2='乃遣人往提哥亚、携哲妇至、谓之曰、尔其佯为居丧者、身衣丧服、勿沐以膏、若为死者久哀之妇、';
_2Sa14_3='入见王、与之言、遂以言授之、';
_2Sa14_4='提哥亚妇与王言时、伏地拜曰、王欤、助我、';
_2Sa14_5='王曰、尔有何事、曰、我乃嫠妇、我夫已死、';
_2Sa14_6='婢有二子、在田相鬬、排解无人、此击彼而毙之、';
_2Sa14_7='今举家起而攻婢曰、击昆弟者、当付于我、而致之死、以偿所杀昆弟之命、而绝其嗣、如是、则灭我余烬、不为我夫留名与后于世、';
_2Sa14_8='王曰、尔归、我将为尔下令、';
_2Sa14_9='提哥亚妇曰、我主我王欤、罪归于我、及我父家、王与国位、均无尤焉、';
_2Sa14_10='王曰、凡咎尔者、携至我前、彼必不复犯尔、';
_2Sa14_11='妇曰、请王念尔上帝耶和华、不许报仇者复加杀害、免灭吾子、曰、我指维生之耶和华而誓、尔子之一发、不陨于地、';
_2Sa14_12='妇曰、祈我主我王、容妇复进一词、曰、其言之、';
_2Sa14_13='妇曰、胡为谋害上帝之民、王出此言、似有差失、因不令亡人旋归也、';
_2Sa14_14='吾侪必死、如水倾地、不能复收、上帝不夺人命、乃设法俾亡者得免驱逐、';
_2Sa14_15='我以此言告我主我王、乃因民使我恐惧、故曰、我必与王言之、庶几王允婢之所求、';
_2Sa14_16='人欲灭我及子、俾绝于上帝之业、王必俞允、援婢脱于其手、';
_2Sa14_17='婢则曰、愿我主我王之言慰我、盖我主我王之辨是非、如上帝之使、愿尔上帝耶和华偕尔、';
_2Sa14_18='王曰、我所问于尔者、愿尔无隐、妇曰、请我主我王言之、';
_2Sa14_19='王曰、此事非约押与尔同谋乎、妇曰、我主我王欤、我指尔生命以誓、我主我王所言、无人能左右转移之、盖尔仆约押命我、以此言授婢、';
_2Sa14_20='尔仆约押为此、欲使事势变迁、我主聪睿、如上帝之使、洞悉世事、○';
_2Sa14_21='王谓约押曰、我允此事、尔往、携少者押沙龙以归、';
_2Sa14_22='约押伏地而拜、为王祝嘏、曰、我主我王允仆所求、今日我知沾恩于尔前、';
_2Sa14_23='约押遂起、往基述、携押沙龙至耶路撒冷、';
_2Sa14_24='王曰、使归私第、毋觌我面、押沙龙遂归、不见王面、○';
_2Sa14_25='押沙龙丰采甚都、见誉于众、遍以色列、无能比拟、自踵至顶、无有瑕疵、';
_2Sa14_26='因发甚重、每岁剪之、循王权衡计之、得二百舍客勒、';
_2Sa14_27='押沙龙生三子一女、女名他玛、美貌女也、○';
_2Sa14_28='押沙龙居耶路撒冷二年、未见王面、';
_2Sa14_29='乃召约押、欲遣之见王、约押不至、再召之、仍不至、';
_2Sa14_30='遂谓仆曰、约押之田、与我接壤、中有麰麦、尔往焚之、仆遂纵火于田、';
_2Sa14_31='约押起、至押沙龙室、谓之曰、尔仆奚纵火于吾田、';
_2Sa14_32='押沙龙曰、我遣人召尔至此、欲使尔觐王曰、吾自基述而归何为、不如仍居于彼、今请许我觌王面、如我有咎、王可杀我、';
_2Sa14_33='约押入觐、以此告王、王乃召之、押沙龙入觐、伏地拜于王前、王与接吻、';
_2Sa15_1='此后、押沙龙备车马与五十人、奔走于前、';
_2Sa15_2='夙兴、立于邑门途侧、见有讼事宜受王鞫者、则呼之曰、尔属何邑、曰、仆属以色列某支派、';
_2Sa15_3='押沙龙曰、尔事善且正、然王未尝委人听之、';
_2Sa15_4='又曰、我深愿立为士师于斯土、凡有争端讼事、咸诣我所、我必为之公断、';
_2Sa15_5='或有近而拜之者、押沙龙伸手执之、而与接吻、';
_2Sa15_6='凡以色列人欲诣王以讼者、押沙龙待之若此、因而阴得以色列人之心、○';
_2Sa15_7='越四年、押沙龙谓王曰、我曾许愿于耶和华、请允我往希伯仑以酬之、';
_2Sa15_8='盖尔仆居亚兰之基述、尝许愿曰、如耶和华使我归耶路撒冷、我必崇事之、';
_2Sa15_9='王曰、安然而去、遂起而往希伯仑、';
_2Sa15_10='押沙龙遣谍、遍行以色列众支派曰、一闻角声、则当言曰、押沙龙在希伯仑为王矣、';
_2Sa15_11='押沙龙自耶路撒冷、招二百人偕行、其人朴诚、不知其事、';
_2Sa15_12='大卫之谋士亚希多弗、基罗人也、押沙龙献祭时、遣人召之、自其本邑基罗而来、叛党势强、民归押沙龙者日众、○';
_2Sa15_13='有使者来告大卫曰、以色列人之心、咸归押沙龙矣、';
_2Sa15_14='大卫谓在耶路撒冷相偕之仆曰、当起而遁、否则不得避押沙龙、其速往哉、恐其猝至、加害我侪、刃击邑民、';
_2Sa15_15='王之仆谓王曰、我主我王所欲、仆愿行之、';
_2Sa15_16='王出、眷属随之、留妃十人、以守宫闱、';
_2Sa15_17='王出、民众相从、止于伯墨哈、';
_2Sa15_18='众仆与基利提人、比利提人、及自迦特从王而至者六百人、过于王前、';
_2Sa15_19='王谓迦特人以太曰、尔与吾侪偕往何为、可返与王同居、尔为异族、出亡在外、或归故土、';
_2Sa15_20='尔来为日无几、今我观势而往、安忍使尔偕我流离、可携尔昆弟而归、愿恩宠诚实临尔、';
_2Sa15_21='以太曰、我指维生之耶和华、及我主我王之生命而誓、我主我王所在、仆必与偕、死生以之、';
_2Sa15_22='大卫曰、往哉、其济诸、迦特人以太与其从者、及其幼稚同济、';
_2Sa15_23='斯土之人、大声而哭、民济汲沦溪、王亦济、众望旷野之路而行、';
_2Sa15_24='撒督亦至、众利未人从之、舁上帝匮、置之于彼、亚比亚他登山、待民出邑、';
_2Sa15_25='王谓撒督曰、舁上帝匮返城、若我蒙恩于耶和华前、必使我反、见匮及其居所、';
_2Sa15_26='如云我不悦尔、愿任其所欲而待我、';
_2Sa15_27='又谓祭司撒督曰、尔非先见乎、尔与尔子亚希玛斯、及亚比亚他子约拿单、安然归邑、';
_2Sa15_28='我将留于旷野之津、待尔有言告我、';
_2Sa15_29='撒督与亚比亚他、遂舁上帝之匮、归耶路撒冷居焉、○';
_2Sa15_30='大卫蒙首跣足、陟橄榄山、且陟且哭、所偕之众、亦皆蒙首而陟、且陟且哭、';
_2Sa15_31='或告大卫曰、亚希多弗从押沙龙、在叛党之中、大卫曰、耶和华欤、求尔使亚希多弗之谋、变为愚昧、';
_2Sa15_32='大卫既至山巅、崇拜上帝之所、有亚基人户筛、自裂其衣、以尘蒙首来迎、';
_2Sa15_33='大卫谓之曰、尔偕我往、适以累我、';
_2Sa15_34='若归邑语押沙龙曰、王欤、我欲为尔仆、昔为尔父之仆、今亦如是为尔仆、则必为我败亚希多弗之谋、';
_2Sa15_35='祭司撒督及亚比亚他、非偕尔在彼乎、尔于王室有所闻、当告之、';
_2Sa15_36='撒督子亚希玛斯、亚比亚他子约拿单、二子亦与之偕、凡有所闻、遣之告我、';
_2Sa15_37='大卫之友户筛遂入城、押沙龙亦至耶路撒冷、';
_2Sa16_1='大卫过山巅未远、米非波设仆洗巴来迎、携备鞍之驴二、载饼二百、葡萄干一百穗、夏果一百、酒一革囊、';
_2Sa16_2='王曰、汝携此何意、洗巴曰、驴为王眷聚所乘、饼及夏果为少者所食、酒为旷野困惫者所饮、';
_2Sa16_3='王曰、尔主之子安在、曰、在耶路撒冷、盖曰、今日以色列家、必以父之国反我、';
_2Sa16_4='王曰、米非波设所有者、咸归于尔、洗巴曰、我跪拜、愿蒙恩于我主我王之前、○';
_2Sa16_5='大卫王至巴户琳、有扫罗族、基拉子名示每者出、且行且诅、';
_2Sa16_6='以石掷大卫、及其臣仆、时、民庶勇士在王左右、';
_2Sa16_7='示每诅曰、往哉、往哉、尔流血之人、鄙陋之徒也、';
_2Sa16_8='尔代扫罗为王、今耶和华将扫罗家之血、悉归于尔、以此国付于尔子押沙龙、尔流血之人、自取其祸也、';
_2Sa16_9='洗鲁雅子亚比筛谓王曰、此死犬胡为诅我主我王、求尔允我往斩其首、';
_2Sa16_10='王曰、洗鲁雅子、我与尔何与、彼诅大卫、因耶和华命其诅之、孰敢言胡为行此乎、';
_2Sa16_11='又谓亚比筛及诸臣仆曰、我子己身所出、尚索我命、况此便雅悯人乎、姑容之、听其诅、盖耶和华命之矣、';
_2Sa16_12='庶几耶和华鉴我之冤、缘其今日之诅、报我以善、';
_2Sa16_13='大卫及从者行于道、示每行于相对之阪、且行且诅、掷石扬尘、';
_2Sa16_14='王及从者困惫、至一处养其精力、○';
_2Sa16_15='押沙龙与以色列众至耶路撒冷、亚希多弗偕之、';
_2Sa16_16='大卫友亚基人户筛诣押沙龙、曰、愿王万岁、愿王万岁、';
_2Sa16_17='押沙龙曰、尔爱友之情如是乎、何不与友偕行乎、';
_2Sa16_18='户筛曰、不然、惟耶和华与斯民、及以色列众所选者、我必归之、而与之俱、';
_2Sa16_19='且我宜事者为谁、非王之子乎、昔我若何事尔父、今亦如是事尔、';
_2Sa16_20='押沙龙谓亚希多弗曰、我侪当若何而行、尔其谋之、';
_2Sa16_21='亚希多弗曰、尔父留妃以守宫闱、尔入其中、以色列众闻尔为父所憾、则从尔者、皆强厥手矣、';
_2Sa16_22='于是为押沙龙张幕宫巅、押沙龙遂入御父妃、以色列人目睹之、';
_2Sa16_23='当日亚希多弗所设之谋、如咨诹于上帝、为大卫、为押沙龙、皆如是、';
_2Sa17_1='亚希多弗谓押沙龙曰、许我简卒一万二千、今夜启行、追袭大卫、';
_2Sa17_2='乘其困惫手弱临之、使之惊惶、侍从必遁、而我独击其王、';
_2Sa17_3='俾众悉归于尔、得尔所索之人、则如众返、而民安焉、';
_2Sa17_4='押沙龙及以色列长老、皆悦此言、';
_2Sa17_5='押沙龙曰、召亚基人、户筛至、俾得与闻其言、';
_2Sa17_6='户筛既至、押沙龙曰、亚希多弗所言若此、可从之乎、否则尔言之、';
_2Sa17_7='户筛曰、亚希多弗此次之谋不嘉、';
_2Sa17_8='又曰、尔父与其侍从、乃为英武、尔所知也、今其衷怀暴怒、如熊在野、而亡其子、尔父又娴战事、必不宿于民中、';
_2Sa17_9='今必藏于坑坎、或在他所、如尔从者数人先仆、闻者必曰、从押沙龙者见戮、';
_2Sa17_10='则人虽骁勇、心猛如狮、必丧厥胆、盖以色列族咸知尔父英武、从者亦骁勇、';
_2Sa17_11='我之谋议、悉集以色列众、自但至别是巴、如海沙之多、尔亲出战、';
_2Sa17_12='于其所在、倏然临之、如露降于土壤、使彼及其侍从、靡有孑遗、';
_2Sa17_13='彼若入城、以色列众必携绳至、曳城入河、卷石不遗、';
_2Sa17_14='押沙龙及以色列众曰、亚基人户筛之谋、较亚希多弗之谋尤善、盖耶和华预定败亚希多弗之谋、以祸押沙龙、○';
_2Sa17_15='户筛谓祭司撒督亚比亚他曰、亚希多弗为押沙龙、及以色列长老、所谋如此、我所谋如此、';
_2Sa17_16='宜急遣人告大卫曰、今夜勿宿旷野之津、必济河、免王与侍从、俱见吞噬、';
_2Sa17_17='时、约拿单亚希玛斯待于隐罗结、因不可入城、为人所见、有婢数来告之、则往转告大卫王、';
_2Sa17_18='有孺子见之、以告押沙龙、二人遂急去、至巴户琳人家、其院有井、二人下焉、';
_2Sa17_19='妇以盖掩井口、布麦屑于上、而事不泄、';
_2Sa17_20='押沙龙仆至其家、问妇曰、亚希玛斯约拿单安在、妇曰、已济溪矣、索之不得、乃归耶路撒冷、';
_2Sa17_21='去后、二人自井出、往告大卫王曰、亚希多弗设谋害尔、宜起、速济河、';
_2Sa17_22='大卫与仆从遂起、济约但、及黎明、民众悉济、不遗一人、';
_2Sa17_23='亚希多弗见其所谋不从、即备驴反故邑、归私第、处置家事、自缢而死、葬于父墓、○';
_2Sa17_24='大卫至玛哈念、押沙龙及以色列众济约但、';
_2Sa17_25='押沙龙立亚玛撒为军长、以代约押、其人乃以实玛利人以特拉、与拿辖女亚比该同室而生者、亚比该与约押母洗鲁雅为姊妹、';
_2Sa17_26='押沙龙与以色列众、建营于基列地、○';
_2Sa17_27='大卫既至玛哈念、亚扪族拉巴人拿辖子朔比、与罗底巴人亚米利子玛吉、暨基列之罗基琳人巴西莱咸至、';
_2Sa17_28='携床盆瓦器、小麦、麰麦、细面、烘谷、大豆、小豆、烘豆、';
_2Sa17_29='蜜酥与羊、牛酪之饼、以供大卫、及其侍从、盖曰、民在旷野、饥渴困惫、';
_2Sa18_1='大卫核其所偕之民、立千夫长、百夫长以率之、';
_2Sa18_2='大卫遣民出战、分之为三、以一委约押、以一委洗鲁雅子、约押弟亚比筛、以一委迦特人以太、王曰、我亦必与尔偕往、';
_2Sa18_3='民曰、尔不可往、如我逃遁、敌不以我为意、死亡者半、敌亦不以为意、惟尔一人、可当我万、尔自城助我尤善、';
_2Sa18_4='王曰、尔所视为善者、我必行之、王乃立于门侧、民众或百或千、分队而出、';
_2Sa18_5='王命约押亚比筛以太曰、尔缘我故、宽待少者押沙龙、王为押沙龙嘱诸将、民悉闻之、';
_2Sa18_6='于是民出至田、以迎以色列众、战于以法莲林、';
_2Sa18_7='以色列众败于大卫仆从之前、是日被戮者众、计有二万、';
_2Sa18_8='因其战鬬四方散布、死于林者、较死于刃者尤多、';
_2Sa18_9='押沙龙偶与大卫之仆相遇、乘骡过于大橡繁枝之下、其首为树所絓、悬于空际、骡逸而去、';
_2Sa18_10='或见之、告约押曰、我见押沙龙悬于橡树、';
_2Sa18_11='约押曰、尔既见之、何不击之陨地、若然、我以十金与绅予尔、';
_2Sa18_12='曰、虽获千金、我不伸手击王之子、我侪闻王嘱尔、与亚比筛以太曰、慎勿加害少者押沙龙、';
_2Sa18_13='如我妄害其命、无事隐于王、而尔亦必敌我、';
_2Sa18_14='约押曰、我不可与尔迟延、遂执三戈而往、时、押沙龙悬于橡树、气犹未绝、则刺其胸、';
_2Sa18_15='为约押执兵之少者十人、环攻押沙龙而毙之、';
_2Sa18_16='约押吹角止众、民乃旋返、不追以色列族、';
_2Sa18_17='掷押沙龙尸于林中巨阱、垒石其上、成为大阜、以色列众遁归己幕、';
_2Sa18_18='押沙龙存时、尝曰、我无遗子、以传我名、故在王谷建柱、称以己名、至于今日、称为押沙龙碑、○';
_2Sa18_19='撒督子亚希玛斯曰、请容我趋、以耶和华伸冤之音信报王、';
_2Sa18_20='约押曰、今日勿报音信、他日可也、王子既死、今日不可报音信也、';
_2Sa18_21='约押谓古示人曰、尔往、以所见者告王、古示人跪拜约押而趋、';
_2Sa18_22='撒督子亚希玛斯复请曰、无论如何、容我随古示人后、约押曰、我子欤、尔报音信、必不获赏、疾趋何为、';
_2Sa18_23='曰、无论如何、我必趋之、曰、趋哉、亚希玛斯乃趋、道经平原、越古示人、○';
_2Sa18_24='大卫坐城两门之间、守望者登楼巅、举目望见一人独趋、';
_2Sa18_25='呼而告王、王曰、若惟一人来、必报音信、其人趋而渐近、';
_2Sa18_26='守望者又见一人趋、告阍者曰、又有一人独趋、王曰、彼亦报音信者也、';
_2Sa18_27='守望者曰、我视在前者、其趋之势、如撒督子亚希玛斯然、王曰、彼善人也、必报嘉音、';
_2Sa18_28='亚希玛斯至、呼王曰安、伏地而拜、曰、尔之上帝耶和华、宜颂美焉、以举手攻我主我王者付与矣、';
_2Sa18_29='王曰、少者押沙龙安否、亚希玛斯曰、约押遣王之仆时、我见众大喧哗、不知何故、';
_2Sa18_30='王曰、且退、侍于侧、乃退而立、';
_2Sa18_31='古示人至、曰、有音信报于我主我王、今日耶和华已伸尔冤于凡攻尔者、';
_2Sa18_32='王曰、少者押沙龙安否、古示人曰、愿我主我王之敌、及凡起而害尔者、咸如彼少者、';
_2Sa18_33='王恸甚、登门楼而哭、且行且言曰、我子押沙龙、我子、我子押沙龙、我愿代尔死、押沙龙我子、我子、';
_2Sa19_1='或告约押曰、王缘押沙龙哭而哀、';
_2Sa19_2='民闻王为子忧、故是日奏凯、转为悲哀、';
_2Sa19_3='当日民私归邑、如战败者、含羞而退、';
_2Sa19_4='王掩面、大声呼曰、我子押沙龙、押沙龙我子、我子、';
_2Sa19_5='约押入宫觐王曰、今日尔仆拯尔、及尔后妃子女之命、尔乃使之赧颜、';
_2Sa19_6='恶尔者、尔反爱之、爱尔者、尔反恶之、今日明示、牧伯臣仆、于尔无足介意、我知若押沙龙生存、而我侪咸死、尔乃欢悦矣、';
_2Sa19_7='今尔当起而出、以言慰藉尔仆、否则我指耶和华而誓、今夕必无一人偕尔、此祸较尔自幼所遭者尤甚、';
_2Sa19_8='王遂起、坐于邑门、有告民曰、王坐邑门、民遂觐王、○';
_2Sa19_9='以色列族既遁归幕、诸支派之民相争曰、王拯我于敌手、又援我于非利士人手、今避押沙龙、出亡于外、';
_2Sa19_10='我膏押沙龙以治我、今亡于陈、尔曹何不出言、以请王归、○';
_2Sa19_11='大卫王遣人见祭司撒督亚比亚他曰、当告犹大长老云、以色列众所言请王返宫、传闻于王、尔何居后、';
_2Sa19_12='尔乃我之昆弟骨肉、则请王归、何居人后、';
_2Sa19_13='亦告亚玛撒曰、尔非我之骨肉乎、如尔不代约押为军长、恒在我前、愿上帝罚我维倍、';
_2Sa19_14='于是犹大众如怀一心、遣使告王曰、请王及臣仆偕归、';
_2Sa19_15='王乃归、至约但、犹大人至吉甲以迎王、欲导之济河、○';
_2Sa19_16='巴户琳之便雅悯人基拉子示每、急与犹大人偕下、迎大卫王、';
_2Sa19_17='有便雅悯人一千、与扫罗家仆洗巴、及其子十五人、仆二十人从之、涉约但以迎王、';
_2Sa19_18='有舟往还济王眷聚、随王所欲、王将济时、基拉子示每伏于王前、';
_2Sa19_19='曰、我主勿罪我、当我主我王出耶路撒冷时、仆所行悖逆之事、祈勿念之、勿介于怀、';
_2Sa19_20='仆自知干罪、故今日约瑟家中、我至独先、以迎我主我王、';
_2Sa19_21='洗鲁雅子亚比筛曰、耶和华之受膏者、示每诅之、可不致之死乎、';
_2Sa19_22='大卫曰、洗鲁雅子、我与尔曹何与、使尔今日敌我、我岂不知今日我为以色列王、讵可在以色列中、致人于死乎、';
_2Sa19_23='遂语示每曰、尔必不死、加之以誓、○';
_2Sa19_24='扫罗孙米非波设亦来迎王、自王出亡、及王安归、不治其足、不理其须、不浣其衣、';
_2Sa19_25='至耶路撒冷迎王、王曰、米非波设、不与我同行、曷故、';
_2Sa19_26='对曰、我主我王、尔仆跛足、意欲备驴乘之、与王同行、而我仆欺我、';
_2Sa19_27='且谤尔仆于我主我王前、惟我主我王如上帝之使、依尔所视为善者行之、';
_2Sa19_28='盖我祖全家、于我主我王前、咸如死者、然尔使仆列于同席者中、我尚有何理、可吁于王、';
_2Sa19_29='王曰、何复言尔事乎、我命尔与洗巴、均分田亩、';
_2Sa19_30='米非波设曰、我主我王既安然还宫、任其悉取可也、○';
_2Sa19_31='基列人巴西莱自罗基琳至、偕王而行、送之济约但、';
_2Sa19_32='巴西莱老迈、年已八十、其家巨富、王在玛哈念时、尝以所需供王、';
_2Sa19_33='王谓巴西莱曰、与我偕往、我在耶路撒冷、以赡养尔、';
_2Sa19_34='巴西莱曰、我生存之日、尚有几何、可偕王上耶路撒冷乎、';
_2Sa19_35='今仆年八十、所食所饮、岂能知其味、辨其美恶乎、男女讴歌、岂能闻其声乎、何为累我主我王、';
_2Sa19_36='仆第偕王济约但、何必加我若是之赏赉乎、';
_2Sa19_37='容仆旋归、死于故邑、在我父母墓侧、尔仆金罕在此、请准其与我主我王偕济、依尔所视为善者待之、';
_2Sa19_38='王曰、金罕必与我偕往、我依尔所视为善者待之、尔有所求、我必为尔行之、';
_2Sa19_39='于是民众济约但、王亦济、王与巴西莱接吻、为之祝嘏、巴西莱遂归故土、○';
_2Sa19_40='王既济、至吉甲、金罕偕行、犹大民众、及以色列民之半送之、';
_2Sa19_41='以色列众来见王曰、我之昆弟犹大人、何为私导王、与眷聚及仆从、济约但河、';
_2Sa19_42='犹大人曰、王与我同宗、何因此事而怒、我岂食王禄、王岂有所馈于我乎、';
_2Sa19_43='以色列人曰、我侪于王、分有其十、与大卫之情谊、较尔尤深、尔导我王归、曷藐视我、不先与我议乎、然犹大人之言、较以色列人尤厉、';
_2Sa20_1='在彼适有匪徒、便雅悯人比基利子示巴、吹角、曰、我与大卫无与、于耶西子无业、以色列族、各归故幕可也、';
_2Sa20_2='于是以色列人不从大卫、而从比基利子示巴、惟犹大人自约但至耶路撒冷、附于其王、○';
_2Sa20_3='大卫王至耶路撒冷、入宫、将前所留守宫之妃十人、幽于别室、供其所需、不复进御、使如嫠妇、至于死日、';
_2Sa20_4='王谓亚玛撒曰、限以三日、为我集犹大人、与尔偕至、';
_2Sa20_5='亚玛撒往集犹大人、稽延逾限、';
_2Sa20_6='大卫谓亚比筛曰、今比基利子示巴、必将贻害、更甚于押沙龙、当率尔主之仆、追袭其后、免其入于坚城、得以避我、';
_2Sa20_7='约押之卒、与基利提人、比利提人、及众勇士从之、咸出耶路撒冷、追袭比基利子示巴、';
_2Sa20_8='至基遍之大磐、亚玛撒来迓、约押身衣戎衣、腰束以带、中挟刃、藏于鞘、行时刃坠、';
_2Sa20_9='约押谓亚玛撒曰、吾兄安乎、乃以右手握其须、欲与接吻、';
_2Sa20_10='亚玛撒不防约押手中之刃、约押刺其腹、肠流于地、不再击而即毙、约押与弟亚比筛、追袭比基利子示巴、';
_2Sa20_11='约押军中、有少者一人立于尸旁曰、凡悦约押、为大卫者、其从约押、';
_2Sa20_12='时、亚玛撒仆于途间、卧于血中、少者见民至此而立、即移其尸、自大道至田间、掩之以衣、';
_2Sa20_13='既自大道移尸、民众遂从约押、追袭比基利子示巴、';
_2Sa20_14='约押遍行以色列诸支派、至伯玛迦之亚比拉、及比利人所、其人咸集相从、';
_2Sa20_15='遂至、围示巴于伯玛迦之亚比拉、附城筑垒、陷其墙垣、欲倾圮之、';
_2Sa20_16='有一哲妇自邑呼曰、听之听之、请约押来前、吾欲与言、';
_2Sa20_17='既近、妇曰、尔约押乎、曰、是也、妇曰、请听婢言、曰、吾听之、';
_2Sa20_18='妇曰、昔人有言、必问于亚比拉、乃毕其事、';
_2Sa20_19='我邑在以色列中、和平忠信、今尔欲灭以色列之母邑、何为并吞耶和华之业乎、';
_2Sa20_20='约押曰、我决不并吞毁灭之、';
_2Sa20_21='其事非若是也、惟以法莲山地之人、比基利子示巴、举手攻大卫王、今独以之付我、我即离邑而去、妇曰、必以其首掷于城外、';
_2Sa20_22='妇以智慧劝众、遂斩比基利子示巴首、掷与约押、约押吹角、众乃离邑而散、各归其幕、约押返耶路撒冷觐王、○';
_2Sa20_23='约押为以色列军长、耶何耶大子比拿雅、统辖基利提人、比利提人、';
_2Sa20_24='亚多兰统辖工役、亚希律子约沙法为史官、';
_2Sa20_25='示法为缮写、撒督与亚比亚他为祭司、';
_2Sa20_26='睚珥人以拉为大卫之相、';
_2Sa21_1='大卫在位之时、饥馑历三载、大卫咨诹耶和华、耶和华曰、缘扫罗及其流血之家、杀基遍人也、';
_2Sa21_2='夫基遍人、原为亚摩利族之遗民、不属以色列族、以色列族与之盟约、扫罗为以色列及犹大人热中、谋杀戮之、';
_2Sa21_3='大卫召基遍人、谓之曰、我当为尔何为、何以赎此罪、俾尔为耶和华之业祝嘏、';
_2Sa21_4='基遍人曰、我侪与扫罗及其家、其间之事、不在金银、杀以色列一人、亦非我侪所为、王曰、尔所言者、我必为尔行之、';
_2Sa21_6='曰、昔耶和华简扫罗为王、彼谋害我、欲行歼灭、使我不存于以色列四境、我愿以其后裔七人付我、我将为耶和华、悬之于其邑基比亚、王曰、我必付焉、';
_2Sa21_7='昔大卫与扫罗子约拿单、指耶和华而誓、故王惜扫罗孙、约拿单子米非波设、';
_2Sa21_8='乃以扫罗妃、爱雅女利斯巴所生二子、亚摩尼米非波设、及扫罗女米拉、适米何拉人巴西莱子亚得利、所生五子、';
_2Sa21_9='付于基遍人手、悬于山上、在耶和华前、七人俱亡、其见杀时、乃始刈麰麦之际、';
_2Sa21_10='爱雅女利斯巴、取麻布张于磐、自初获之时、迄天降雨、昼不容飞鸟、夜不容走兽、来犯其尸、';
_2Sa21_11='或以扫罗妃、爱雅女利斯巴所为、告大卫、';
_2Sa21_12='昔非利士人杀扫罗在基利波、悬扫罗及约拿单尸于伯珊之衢、基列雅比人盗之而归、';
_2Sa21_13='今大卫命取其骸骨、并取被悬者之骸骨、';
_2Sa21_14='俱葬于便雅悯地之洗拉、扫罗父基士之墓、众循王命而行、嗣后上帝垂顾其地、○';
_2Sa21_15='非利士人复与以色列战、大卫率其臣仆迎击、大卫困惫、';
_2Sa21_16='利乏裔以实比执铜戟、重三百舍客勒、且佩新刃、欲杀大卫、';
_2Sa21_17='洗鲁雅子亚比筛救之、击杀非利士人、于是大卫仆从誓曰、嗣后尔勿复偕我出战、恐灭以色列之灯光、○';
_2Sa21_18='厥后、又与非利士人战于歌伯、户沙人西比该、杀利乏裔撒弗、';
_2Sa21_19='又与非利士人战于歌伯、伯利恒人雅雷俄珥金子伊勒哈难杀迦特人歌利亚、其枪之柯、大如织器之梁、';
_2Sa21_20='又战于迦特、有利乏裔一人、躯干修伟、手足各有六指、共二十有四、';
_2Sa21_21='其人侮以色列时、大卫兄示米亚子约拿单杀之、';
_2Sa21_22='此四人、皆利乏裔、生于迦特、死于大卫及其臣仆之手、';
_2Sa22_1='耶和华拯大卫于诸敌、及扫罗之手时、大卫作歌以颂之、';
_2Sa22_2='曰、耶和华为我磐石、我之保障、我之救援兮、';
_2Sa22_3='上帝我之磐石、我托庇于彼兮、为我之盾、拯救之角、我之高台、避难之所兮、我救者欤、尔乃援我于凶暴兮、';
_2Sa22_4='耶和华宜颂美兮、我呼吁之、则见拯于诸敌兮、';
_2Sa22_5='死亡之波涛环我、匪势之冲激怖我、';
_2Sa22_6='阴府之绳索绕我、死亡之机槛逮我、';
_2Sa22_7='我苦难中呼耶和华、吁我上帝兮、彼自殿中垂听我声、我之呼吁达于其耳兮、';
_2Sa22_8='因彼奋怒、大地震动、天基摇撼兮、';
_2Sa22_9='烟自其鼻升、火从其口出、炭为所燃兮、';
_2Sa22_10='垂诸天而临格、足下幽且深兮、';
_2Sa22_11='乘基路伯而飞、藉风翼而显见兮、';
_2Sa22_12='使玄冥为幕以环之、即水之汇聚、云之浓密兮、';
_2Sa22_13='由其前之光辉、炭为所燃兮、';
_2Sa22_14='耶和华自天起雷、至高者发其声兮、';
_2Sa22_15='彼发矢以溃敌、闪电而乱之兮、';
_2Sa22_16='因耶和华叱咤、鼻息之发、海底见而地基露兮、';
_2Sa22_17='彼自上垂手、援我于巨浸兮、';
_2Sa22_18='拯我于劲敌、及憾我者、以其强于我兮、';
_2Sa22_19='我遭难时、敌来攻我、惟耶和华为我所恃兮、';
_2Sa22_20='导我入宽广之区、施行救援、以其悦我兮、';
_2Sa22_21='耶和华依我行之义而赏赉、循我手之洁而报施、';
_2Sa22_22='因我守耶和华之道、未尝为恶、离我上帝兮、';
_2Sa22_23='彼之律例、悉在我前、未尝违其典章兮、';
_2Sa22_24='我于其前为完人、自守而远恶兮、';
_2Sa22_25='故耶和华依我之义、视我之洁、而报我兮、';
_2Sa22_26='尔于仁慈者应以仁慈、纯全者应以纯全、';
_2Sa22_27='清洁者应以清洁、乖戾者应以拂逆、';
_2Sa22_28='困苦之民、尔救援之、骄泰之辈、尔目鉴察、而卑抑之兮、';
_2Sa22_29='耶和华欤、尔为我之灯光、耶和华必烛我幽暗兮、';
_2Sa22_30='我赖尔冲突敌军、恃我上帝逾越垣墉兮、';
_2Sa22_31='上帝之道纯全、耶和华之言经验、凡托庇于彼者、彼为其盾兮、';
_2Sa22_32='耶和华而外、孰为上帝兮、我上帝而外、孰为磐石兮、';
_2Sa22_33='上帝为我巩固之保障、导完人行其道途兮、';
_2Sa22_34='令我足捷如鹿、置我于高处兮、';
_2Sa22_35='教我手习战鬬、致我臂挽铜弓兮、';
_2Sa22_36='尔赐我拯救之盾、尔之温和、俾我为大兮、';
_2Sa22_37='使我步履宽裕、我足未尝滑跌兮、';
_2Sa22_38='我追敌而歼之、未行殄灭、不旋归兮、';
_2Sa22_39='我施剿而破之、使之不振、仆我足下兮、';
_2Sa22_40='盖尔以力束我、使备战争、起而攻我者、俾服于我兮、';
_2Sa22_41='使我诸敌背我而驰、致我翦灭憾我者兮、';
_2Sa22_42='彼瞻望而无援、吁耶和华亦弗应兮、';
_2Sa22_43='我则捣之若地上之尘、践之若街中之泥、散之四方兮、';
_2Sa22_44='尔援我于我民之竞争、保我为列邦之元首、我所不识之民、必服役我兮、';
_2Sa22_45='外族之人、必归诚我、闻我之名、立即顺从兮、';
_2Sa22_46='外族衰落、出其卫所、战栗而来兮、';
_2Sa22_47='耶和华维生兮、我之磐石、宜颂美兮、上帝我拯救之磐石、当尊崇兮、';
_2Sa22_48='上帝为我复仇、使诸民服于我兮、';
_2Sa22_49='援我于敌、举我超乎攻我者、拯我于强暴兮、';
_2Sa22_50='耶和华欤、我必于列邦中称谢尔、歌颂尔名兮、';
_2Sa22_51='耶和华大施拯救于所立之王、施恩于其受膏者、即大卫及其后裔、永世靡暨兮、';
_2Sa23_1='大卫末终之言列左、耶西子大卫、得居高位、受膏于雅各之上帝、为以色列之善歌者曰、';
_2Sa23_2='耶和华之神感我而言、厥词在于我口、';
_2Sa23_3='以色列之上帝有言、以色列之磐石谓我曰、以义治人、寅畏上帝、而秉权者、';
_2Sa23_4='譬如旭日朝晖、清晨无云、雨后日照、嫩草自地而发、';
_2Sa23_5='我家之于上帝、非若是乎、彼与我立永约、诸事坚定、救我之事、及我所望、彼岂不成之乎、';
_2Sa23_6='惟彼匪徒、如被弃之荆棘、手不得执、';
_2Sa23_7='人欲取之、必以铁器与枪柯、终于其地、焚之务尽、○';
_2Sa23_8='从大卫之勇士、名列于左、军长之首、他革扪人约设巴设、又称伊斯尼人亚底挪、一时击毙八百人、';
_2Sa23_9='其次亚合裔、朵多子以利亚撒、昔非利士人集战、以色列人逆之、从大卫者、有三勇士挑战、此人与焉、';
_2Sa23_10='彼击非利士人、至于手倦、握刃不能释、当日耶和华使之大获胜捷、民众但随其后、掠取货财、';
_2Sa23_11='其次哈拉人亚基子沙玛、昔非利士人群集于豆田、以色列众遁逃、';
_2Sa23_12='沙玛立于田间、以护其地、杀非利士人、耶和华使之大获胜捷、';
_2Sa23_13='穑时、三十首领中、有三人至亚杜兰穴、以觐大卫、非利士军建营于利乏音谷、';
_2Sa23_14='时、大卫在保障、非利士汛在伯利恒、';
_2Sa23_15='大卫歆羡曰、深愿有人由伯利恒门侧之井、汲水以饮我、';
_2Sa23_16='勇士三人冲过非利士军、由伯利恒门侧之井汲水、携诣大卫、大卫不饮、乃灌之于耶和华前、';
_2Sa23_17='曰、耶和华欤、我决不为此、岂饮冒死者之血乎、故不饮、三勇士所为若此、';
_2Sa23_18='其中洗鲁雅子、约押弟亚比筛为首、尝挥戈击毙三百人、遂在三百人中得名誉、';
_2Sa23_19='彼在三人中为最尊、故为其魁、惟不得与首三人同列、';
_2Sa23_20='又有甲薛勇士耶何耶大子比拿雅、大有作为、杀摩押人亚利伊勒二子、又当雨雪时、下阱击狮、';
_2Sa23_21='又杀埃及壮士、其人执戈、比拿雅以杖往迎、夺其戈而杀之、';
_2Sa23_22='比拿雅所为如是、遂在三勇士中得名誉、';
_2Sa23_23='彼较三十首领为尊、惟不及前三人、大卫立之为侍卫长、○';
_2Sa23_24='三十人中、有约押弟亚撒黑、伯利恒人朵多子伊勒哈难、';
_2Sa23_25='哈律人沙玛、及以利加、';
_2Sa23_26='帕勒提人希利斯、提哥亚人益吉子以拉、';
_2Sa23_27='亚拿突人亚比以谢、户沙人米本乃、';
_2Sa23_28='亚合人撒们、尼陀法人玛哈莱、';
_2Sa23_29='尼陀法人巴拿子希立、便雅悯族、基比亚人利拜子以太、';
_2Sa23_30='比拉顿人比拿雅、迦实溪人希太、';
_2Sa23_31='伯亚拉巴人亚比亚本、巴鲁米人押斯玛弗、';
_2Sa23_32='沙本人以利雅哈巴、雅善众子中约拿单、';
_2Sa23_33='哈拉人沙玛、及沙拉子亚希暗、';
_2Sa23_34='玛迦族、亚哈拜子以利法列、基罗人亚希多弗子以连、';
_2Sa23_35='迦密人希斯莱、亚巴人帕莱、';
_2Sa23_36='琐巴人拿单子以甲、迦得人巴尼、';
_2Sa23_37='亚扪人西勒、比录人拿哈莱、此二人、为洗鲁雅子约押执兵之士、';
_2Sa23_38='以帖人以拉、及迦立、';
_2Sa23_39='赫人乌利亚、共三十七人、';
_2Sa24_1='耶和华复怒以色列人、遂感大卫、命人往核以色列犹大二族、';
_2Sa24_2='军长约押在侧、王谕之曰、尔遍行以色列诸支派、自但至别是巴、核其民数、俾我知之、';
_2Sa24_3='约押谓王曰、无论民数多寡、惟愿尔之上帝耶和华增益百倍、我主我王目击其事、然我主我王何乐行此、';
_2Sa24_4='但约押及诸军长为王命所迫、遂退而核以色列民、';
_2Sa24_5='既济约但、至迦得谷中之亚罗珥、建营于邑南、雅谢相对之所、';
_2Sa24_6='后至基列、与他停合示、及但雅安、绕至西顿、';
_2Sa24_7='又至推罗保障、与希未迦南二族诸邑、延及犹大南方、至别是巴、';
_2Sa24_8='遍行其地、凡历九月有二旬、而返耶路撒冷、';
_2Sa24_9='约押以民数进于王、以色列人执刃之丁壮八十万、犹大人五十万、○';
_2Sa24_10='大卫核民之后、中心自责、祷耶和华曰、我行此事、大干罪戾、愚昧之甚、耶和华欤、求尔宥仆之过、';
_2Sa24_11='诘朝、大卫起时、耶和华谕大卫之先见迦得曰、';
_2Sa24_12='往告大卫曰、耶和华云、我以三者示尔、可择其一、我行于尔、';
_2Sa24_13='迦得遂诣大卫曰、或饥馑临于尔土七年、或为敌追袭遁逃三月、或疫疠流行尔国三日、尔其思之、俾我覆遣我者、';
_2Sa24_14='大卫曰、我处窘迫之境、耶和华矜恤维大、愿陷于其手、勿陷于人手、';
_2Sa24_15='于是耶和华降疫疠于以色列、自清晨至所定之期、自但至别是巴、民间死者七万人、';
_2Sa24_16='天使向耶路撒冷举手、将灭之、耶和华悔祸、谓剿民之使曰、足矣、可止尔手、其时耶和华之使者、在耶布斯人亚劳拿之禾场、';
_2Sa24_17='大卫见击民之天使、则祷耶和华曰、犯罪者我、悖逆者我、惟此群羊何为、愿尔攻我、及我父家、○';
_2Sa24_18='当日迦得诣大卫曰、尔往为耶和华筑坛、在耶布斯人亚劳拿之禾场、';
_2Sa24_19='遂依迦得之言、遵耶和华命而往、';
_2Sa24_20='亚劳拿望见王与仆从至、遂出、伏地拜王、';
_2Sa24_21='曰、我主我王莅临仆所曷故、大卫曰、欲购禾场、为耶和华筑坛、使疫止于民间、';
_2Sa24_22='亚劳拿曰、我主我王可依视为善者、取而献之、牛为燔祭、打谷之具、与牛之轭为柴、';
_2Sa24_23='王欤、亚劳拿悉以此物与王、又曰、愿尔上帝耶和华悦纳尔、';
_2Sa24_24='王曰、不然、我必依其值而购之、不费财之燔祭、我不欲献于我上帝耶和华、于是大卫以金五十舍客勒、购禾场与牛、';
_2Sa24_25='在彼为耶和华筑坛、献燔祭及酬恩祭、耶和华允其所祈、垂顾斯土、疫疠止于以色列中、';
_1Ki1_1='大卫王寿高年迈、覆以衾而不暖、';
_1Ki1_2='臣仆告曰、当为我主我王、求一处女、侍于王前、以奉养王、卧于王怀、使我主我王得温暖焉、';
_1Ki1_3='遂于以色列四境、求佳丽之女、得书念女亚比煞、携之诣王、';
_1Ki1_4='女艳甚、乃以奉养服事王、惟王不御焉、○';
_1Ki1_5='哈及之子亚多尼雅自高曰、我必为王、遂备车骑、简五十人、趋于其前、';
_1Ki1_6='彼乃后押沙龙而生、姿容甚美、其父未尝使之不乐、曰、尔何行此、';
_1Ki1_7='亚多尼雅、与洗鲁雅子约押、及祭司亚比亚他同议、二人从而助之、';
_1Ki1_8='惟祭司撒督、及耶何耶大子比拿雅、先知拿单、示每、利以、暨大卫之勇士、皆弗从之、';
_1Ki1_9='亚多尼雅在隐罗结侧、琐希列石旁、宰牛羊肥畜、请其兄弟、王之诸子、及王臣仆犹大众、';
_1Ki1_10='惟先知拿单、与比拿雅、及众勇士、暨弟所罗门、俱不请焉、';
_1Ki1_11='拿单告所罗门母拔示巴曰、哈及子亚多尼雅为王、尔未闻之乎、我主大卫未之知也、';
_1Ki1_12='今请容我为尔画策、拯尔及尔子所罗门之命、';
_1Ki1_13='当入觐大卫王、告之曰、我主我王欤、昔非与婢誓曰、尔子所罗门、必继我为王、而坐我位乎、今亚多尼雅为王、何也、';
_1Ki1_14='尔与王言之际、我亦踵入、以证尔言、';
_1Ki1_15='拔示巴遂入内室觐王、王甚老迈、书念女亚比煞侍之、';
_1Ki1_16='拔示巴鞠躬拜王、王曰、尔何所欲、';
_1Ki1_17='曰、我主欤、昔尔指尔上帝耶和华、与婢誓曰、尔子所罗门、必继我为王、而坐我位、';
_1Ki1_18='今亚多尼雅为王、我主我王不之知也、';
_1Ki1_19='彼宰牛羊肥畜甚多、请王众子、与祭司亚比亚他、及军长约押、惟尔仆所罗门、彼未请之、';
_1Ki1_20='我主我王欤、今以色列众目仰尔、而待尔言、谁继我主我王之位、';
_1Ki1_21='不然、则我主我王、与列祖偕眠时、我与我子所罗门、必视为罪人矣、○';
_1Ki1_22='妇与王言时、先知拿单入、';
_1Ki1_23='或告王曰、先知拿单至矣、拿单既至王前、俯伏于地、';
_1Ki1_24='曰、我主我王、尔岂言亚多尼雅继我为王、而坐我位乎、';
_1Ki1_25='今日彼往、多宰牛羊肥畜、请王众子、与诸军长、及祭司亚比亚他、众饮食于其前、呼曰、亚多尼雅王万岁、';
_1Ki1_26='惟我尔仆、与祭司撒督、及耶何耶大子比拿雅、暨尔仆所罗门、彼未请之、';
_1Ki1_27='此岂我主我王所为、而不示尔仆、谁继我主我王之位乎、';
_1Ki1_28='大卫王曰、召拔示巴、遂诣王所、立于王前、';
_1Ki1_29='王发誓云、我指援我生命、脱于诸难、维生之耶和华而誓、';
_1Ki1_30='我既指以色列之上帝耶和华、与尔誓曰、尔子所罗门、必继我为王、而坐我位、今日必如是而行、';
_1Ki1_31='拔示巴伏地拜王曰、我主大卫王万岁、○';
_1Ki1_32='王曰、召祭司撒督、先知拿单、耶何耶大子比拿雅诣我、遂至王前、';
_1Ki1_33='王谕之曰、其率尔主之仆、令吾子所罗门乘我骡、送至基训、';
_1Ki1_34='使祭司撒督、与先知拿单、膏之为以色列王、吹角曰、所罗门王万岁、';
_1Ki1_35='尔则随之而上、使践我位、盖彼代我为王、我立之为以色列及犹大之君、';
_1Ki1_36='耶何耶大子比拿雅曰、阿们、愿我主我王之上帝耶和华、亦如是言之、';
_1Ki1_37='耶和华与我主我王偕、愿彼亦如是与所罗门偕、使其国位、较我主大卫王之国位尤大、';
_1Ki1_38='于是祭司撒督、先知拿单、耶何耶大子比拿雅、及基利提人、比利提人、俱往、使所罗门乘大卫王之骡、送至基训、';
_1Ki1_39='祭司撒督由幕中、取盛膏之角、以膏所罗门、乃吹角、民众呼曰、所罗门王万岁、';
_1Ki1_40='民众随之而上、吹箫、欣喜不胜、呼声震地、';
_1Ki1_41='亚多尼雅及所偕之宾客食毕、咸闻之、约押闻角声、则曰、城中喧哗曷故、';
_1Ki1_42='言时、祭司亚比亚他子约拿单至、亚多尼雅谓之曰、入、尔乃善人、必报嘉音、';
_1Ki1_43='约拿单答之曰、我主大卫王、已立所罗门为王、';
_1Ki1_44='遣祭司撒督、先知拿单、耶何耶大子比拿雅、及基利提人、比利提人从之、使乘王骡、';
_1Ki1_45='祭司撒督、及先知拿单、在基训膏之为王、由彼欢呼而上、举邑响应、尔所闻之喧哗此也、';
_1Ki1_46='今所罗门践其国位、';
_1Ki1_47='王之臣仆至、祝我主大卫王曰、愿尔上帝、使所罗门之名、较尔名尤尊、其国位、较尔国位尤大、王乃俯伏于床、';
_1Ki1_48='曰、以色列之上帝耶和华、宜颂美焉、赐我一人、今日坐于我位、俾我目击、';
_1Ki1_49='亚多尼雅宾客、恐惧而起、各行其途、';
_1Ki1_50='亚多尼雅畏所罗门、亦起、往执坛角、';
_1Ki1_51='或告所罗门曰、亚多尼雅畏王、执坛角曰、所罗门王、今日当与我誓、不以刃杀其仆、';
_1Ki1_52='所罗门曰、如其为善人、则彼之一发、不陨于地、如其作恶、则必死亡、';
_1Ki1_53='所罗门王遣人自坛携之下、至则拜王、所罗门谓之曰、可归尔家、';
_1Ki2_1='大卫逝世之期伊迩、乃嘱其子所罗门曰、';
_1Ki2_2='我今将行举世必行之路、当强乃志、为大丈夫、';
_1Ki2_3='遵守尔上帝耶和华之命、行其道途、循其典章诫命、律例法度、依摩西律所载、俾尔无论何为何往、咸得利达、';
_1Ki2_4='致耶和华应其指我所言曰、若尔子孙、慎其道途、一心一意行于我前、真实无妄、则尔必不乏人、践以色列国位、';
_1Ki2_5='昔洗鲁雅子约押、所行于我、杀以色列军长二人、尼珥子押尼珥、益帖子亚玛撒、于绥安之日、流战鬬之血、以染所束之绅、所著之履、尔所知也、';
_1Ki2_6='当循尔智而行、不容其白首安然归墓、';
_1Ki2_7='昔我避尔兄押沙龙时、基列人巴西莱众子来迓、尔当恩待之、使与同席而食、';
_1Ki2_8='我往玛哈念时、巴户琳人、便雅悯族、基拉子示每、以厉词诅我、厥后迎我于约但、我指耶和华而誓、必不戮之以刃、';
_1Ki2_9='勿宽其罪、尔乃哲人、知所当为、使其白首流血归墓、';
_1Ki2_10='大卫与列祖偕眠、葬于大卫城、';
_1Ki2_11='大卫治以色列四十年、在希伯仑七年、在耶路撒冷三十三年、';
_1Ki2_12='所罗门践其父大卫之位、其国甚固、○';
_1Ki2_13='哈及子亚多尼雅、诣所罗门母拔示巴、拔示巴曰、汝为平康而来乎、曰、为平康也、';
_1Ki2_14='又曰、我有事告尔、曰、其言之、';
_1Ki2_15='曰、国原属我、以色列众咸仰望我、欲我为王、乃尔所知、惟今反归我弟、乃由于耶和华也、';
_1Ki2_16='今有一事求尔、请毋辞、曰、其言之、';
_1Ki2_17='曰、请尔求所罗门王、以书念女亚比煞予我为妻、彼必不拒、';
_1Ki2_18='拔示巴曰、善、我必与王言之、';
_1Ki2_19='拔示巴遂诣所罗门王、为亚多尼雅言之、王起、迎而拜之、复坐于位、命为王母设座、乃坐于其右、';
_1Ki2_20='母曰、我有琐事求尔、请勿拒、王曰、我母、请言之、我必不拒、';
_1Ki2_21='曰、请以书念女亚比煞、予尔兄亚多尼雅为妻、';
_1Ki2_22='王谓母曰、尔为亚多尼雅求书念女亚比煞、曷故、彼为我兄、尔其为之求国、并为祭司亚比亚他、与洗鲁雅子约押求之、';
_1Ki2_23='所罗门乃指耶和华而誓曰、亚多尼雅言此、是自丧其命、不然、愿上帝罚我维倍、';
_1Ki2_24='维生之耶和华坚立我、使践我父大卫之位、依其所许、为我建立家室、我指之而誓、亚多尼雅、今日必致之死、';
_1Ki2_25='遂遣耶何耶大子比拿雅击毙之、';
_1Ki2_26='王谓祭司亚比亚他曰、归亚拿突、返尔田亩、尔原当死、惟尔在我父大卫前、舁主耶和华之匮、又与我父共苦、此时我不杀尔、';
_1Ki2_27='遂黜亚比亚他、不容其为耶和华祭司、应耶和华在示罗、论以利家所言、';
_1Ki2_28='昔约押不从押沙龙、乃从亚多尼雅、闻此音耗、则遁于耶和华幕、而执坛角、';
_1Ki2_29='或告所罗门王曰、约押遁于耶和华幕、今在坛侧、所罗门遣耶何耶大子比拿雅曰、尔往击之、';
_1Ki2_30='比拿雅至耶和华幕、谓约押曰、王命尔出、曰、否、我死于此、比拿雅以约押所答复王、';
_1Ki2_31='王曰、如其言而行、击而葬之、俾约押无故流人之血、其血不归于我、及我父家、';
_1Ki2_32='彼刃击二人、较己尤义尤善者、即以色列军长、尼珥子押尼珥、犹大军长、益帖子亚玛撒、我父大卫不之知也、耶和华必使约押所流之血、归于其首、';
_1Ki2_33='此血必永归约押、及其苗裔之首、惟绥安由耶和华、永归大卫、暨其苗裔、与家及国、';
_1Ki2_34='耶何耶大子比拿雅、遂往击毙之、葬于其第、在于旷野、';
_1Ki2_35='王立耶何耶大子比拿雅、代之为军长、使祭司撒督、代亚比亚他、';
_1Ki2_36='王遣人召示每至、谕之曰、尔当建室于耶路撒冷居之、勿出而他往、';
_1Ki2_37='当知尔出济汲沦溪、其日必死、尔血归于己首、';
_1Ki2_38='示每曰、斯言善也、我主我王所命、仆必遵行、于是示每久居耶路撒冷、';
_1Ki2_39='越三年、其仆二人、遁于迦特王、玛迦子亚吉所、或告之曰、尔仆在迦特、';
_1Ki2_40='示每起、备驴、往迦特亚吉所、寻获其仆、携之而返、';
_1Ki2_41='或告所罗门、示每离耶路撒冷、往迦特而返、';
_1Ki2_42='王遣人召之曰、我非使尔指耶和华而誓、又戒尔云、当知尔出而他往、其日必死乎、尔对曰、我所闻者善也、';
_1Ki2_43='尔何不守指耶和华所誓、及我戒尔之命乎、';
_1Ki2_44='又曰、昔尔行于我父大卫之恶、尔心所存、尔悉知之、今耶和华必使尔恶、归于尔首、';
_1Ki2_45='惟所罗门王、必蒙锡嘏、大卫之国、在耶和华前、恒久巩固、';
_1Ki2_46='王命耶何耶大子比拿雅击之、遂出而击毙之、于是国祚、坚定于所罗门手、';
_1Ki3_1='所罗门与埃及王法老联婚、娶其女、携入大卫城、待建王宫、及耶和华室、并耶路撒冷四周之垣竣工、';
_1Ki3_2='当时因未为耶和华名建室、民在崇邱献祭、';
_1Ki3_3='所罗门敬爱耶和华、遵父大卫之典章而行、惟献祭焚香于崇邱、○';
_1Ki3_4='所罗门往基遍献祭、在彼之崇邱维大、王献牲一千于其坛、以为燔祭、';
_1Ki3_5='耶和华夜间见梦于所罗门曰、尔欲我锡尔者、可求之、';
_1Ki3_6='所罗门曰、昔尔仆我父大卫、以诚实公义中正、行于尔前、尔循是而施以鸿恩、复加厚惠、赐之一子、践乎其位、有如今日、';
_1Ki3_7='我上帝耶和华欤、汝使尔仆、代父大卫为王、惟我幼冲、不知若何出入、';
_1Ki3_8='尔之选民乃大、其数不可胜数、尔仆居于其中、';
_1Ki3_9='谁能鞫此众民、祈赐尔仆智慧之心、为民折中、而辨是非、';
_1Ki3_10='所罗门求此、主悦其言、';
_1Ki3_11='上帝曰、因尔求此、不求寿富、亦不求灭敌之命、惟求智慧以听讼、';
_1Ki3_12='我依尔所求、以聪明智慧之心锡尔、致尔之前、未有如尔者、尔之后、亦未有如尔者、';
_1Ki3_13='尔所未求者、我兼赐尔、即丰富尊荣、尔之毕生、列王之中、无可比儗、';
_1Ki3_14='尔若行我道途、守我典章诫命、循尔父大卫所行、我必延尔年龄、';
_1Ki3_15='所罗门既寤、则知为梦、遂返耶路撒冷、立于耶和华约匮前、献燔祭酬恩祭、宴其臣仆、○';
_1Ki3_16='时、有二妓至、立于王前、';
_1Ki3_17='其一曰、我主欤、我与此妇同居一室、相偕在室、我产一子、';
_1Ki3_18='越至三日、彼亦产子、惟我二人同处、此外无人与居、';
_1Ki3_19='彼于夜间、压死其子、';
_1Ki3_20='中夜彼起、乘婢尚寝、取我子于我侧、抱于其怀、而置死子于我怀、';
_1Ki3_21='昧爽、我起哺子、见子已死、迨旦察之、见其非我所产、';
_1Ki3_22='彼妇曰、不然、生者我子、死者尔子、曰、不然、死者尔子、生者我子、二人如是诉于王前、';
_1Ki3_23='王曰、此云生者我子、死者尔子、彼云不然、死者尔子、生者我子、';
_1Ki3_24='王曰、为我取刃、则取刃至王前、';
_1Ki3_25='王曰、剖生子为二、各给其半、';
_1Ki3_26='生子之母心痛其子、告王曰、我主欤、愿以生子给之、决不可杀、彼妇曰、勿归我、勿归尔、剖之可也、';
_1Ki3_27='王曰、彼乃生子之母、以子予之、决不可杀、';
_1Ki3_28='以色列众闻王所判、知其具有上帝之智慧以行鞫、遂咸寅畏焉、';
_1Ki4_1='所罗门治以色列众、';
_1Ki4_2='其臣如左、撒督子亚撒利亚为祭司、';
_1Ki4_3='示沙二子、以利何烈亚希亚为缮写、亚希律子约沙法为史官、';
_1Ki4_4='耶何耶大子比拿雅为军长、撒督亚比亚他为祭司、';
_1Ki4_5='拿单子亚撒利亚为官吏之长、拿单子撒布得为相、亦为王友、';
_1Ki4_6='亚希煞掌宫闱、亚比大子亚多尼兰理工役、';
_1Ki4_7='所罗门又于以色列全地、设官十二、月委其一、为王及宫廷备食物、';
_1Ki4_8='其名如左、便户珥在以法莲山地、';
_1Ki4_9='便底甲在玛迦斯、沙宾、伯示麦、以伦伯哈南、';
_1Ki4_10='便希悉在亚鲁泊、梭哥希弗属之、';
_1Ki4_11='便亚比拿达在多珥四境、彼娶所罗门女他法为妻、';
_1Ki4_12='亚希律子巴拿、在他纳、米吉多、及伯善四境、在耶斯列之下、近撒拉他拿、自伯善至亚伯米何拉、延及约念之外、';
_1Ki4_13='便基别在基列拉末、玛拿西子睚珥之基列诸邑、与巴珊之亚珥歌伯境、有墙垣铜楗之大邑六十、俱属之、';
_1Ki4_14='易多子亚希拿达在玛哈念、';
_1Ki4_15='亚希玛斯在拿弗他利、彼亦娶所罗门女巴实抹为妻、';
_1Ki4_16='户筛子巴拿在亚设及亚禄、';
_1Ki4_17='帕路亚子约沙法在以萨迦、';
_1Ki4_18='以拉子示每在便雅悯、';
_1Ki4_19='乌利子基别在基列、即亚摩利王西宏、巴珊王噩之地、此地惟彼为官、○';
_1Ki4_20='犹大与以色列人、多如海滨之沙、饮食欢乐、';
_1Ki4_21='所罗门辖诸国、自大河至非利士地、延及埃及境、皆纳贡服事所罗门、至其毕生、';
_1Ki4_22='所罗门食物、日需细面三十歌珥、粗面六十歌珥、';
_1Ki4_23='肥牛十、草场之牛二十、羊一百、又有鹿獐赤鹿、及肥禽、';
_1Ki4_24='大河之西自提弗萨、延及迦萨列王、皆为所罗门所辖、四周绥安、';
_1Ki4_25='所罗门存日、犹大与以色列人、自但至别是巴、各安居于其葡萄无花果树下、';
_1Ki4_26='所罗门有服车之马四万厩、骑兵一万二千、';
_1Ki4_27='十二官各按月期、为所罗门王、及与王同席之人备食物、无所缺乏、';
_1Ki4_28='又携麰麦蒭荛而至、以养马及捷足之骥、各循其职、○';
_1Ki4_29='上帝赐所罗门智慧、明哲、宏博、如海滨之沙、不可测焉、';
_1Ki4_30='其智慧超乎东方人、与埃及人、';
_1Ki4_31='其明哲胜于万人、超乎以斯拉人以探、及玛曷子、希幔、甲各、达大、其声名洋溢于四周之国、';
_1Ki4_32='所罗门作箴三千言、作诗千有五篇、';
_1Ki4_33='亦论草木、自利巴嫩之香柏、及墙上之牛膝草、又论鸟兽虫鱼、';
_1Ki4_34='天下列王、闻所罗门之智慧、其民遂来听之、';
_1Ki5_1='推罗王希兰素爱大卫、闻所罗门受膏、继父为王、则遣臣仆见之、';
_1Ki5_2='所罗门亦遣人见希兰曰、';
_1Ki5_3='昔我父大卫、因四方战鬬、待耶和华服诸敌于其足下、不能为其上帝耶和华之名建室、尔所知也、';
_1Ki5_4='今我上帝耶和华、锡我四周绥安、无敌无殃、';
_1Ki5_5='我决志为我上帝耶和华之名建室、应耶和华谕我父大卫之言曰、我将使尔子继尔践位、彼必为我名建室、';
_1Ki5_6='请尔命人、为我斫香柏于利巴嫩、我仆与尔仆偕、尔言其值、我必予之、盖尔知西顿人能斫木、我中无人如之、';
_1Ki5_7='希兰闻所罗门言、欣喜不胜、曰、今当颂美耶和华、赐大卫智慧之子、治此大国、';
_1Ki5_8='遂遣人告所罗门曰、尔所言者、我已闻之、论及香柏松木、我必如尔所欲而为、';
_1Ki5_9='我仆必自利巴嫩、运至海滨、编之为桴、浮海至尔所定之地、在彼解之、尔可受焉、以食物供我宫廷、则盈我愿、';
_1Ki5_10='希兰以香柏松木予所罗门、如其所欲、';
_1Ki5_11='所罗门以麦二万歌珥、尔油二十歌珥、供希兰之宫廷、每岁如此、';
_1Ki5_12='希兰与所罗门和好、彼此立约、耶和华循其所许、以智慧赐所罗门、○';
_1Ki5_13='所罗门王在以色列中、征人为役、共计三万、';
_1Ki5_14='每月递更、遣人一万至利巴嫩、居利巴嫩一月、居家二月、亚多尼兰督之、';
_1Ki5_15='所罗门又有七万人负荷、八万人在山凿石、';
_1Ki5_16='此外有督工者、三千三百人、以督操作之众、';
_1Ki5_17='王命人凿大而且贵之石、以立室基、';
_1Ki5_18='所罗门与希兰之匠、暨迦巴勒人琢之、备具木石、以建殿宇、';
_1Ki6_1='以色列族出埃及后、四百八十年、所罗门在位之四年、西弗月、即二月、始建耶和华室、';
_1Ki6_2='室长六十肘、广二十肘、高三十肘、';
_1Ki6_3='圣所前之廊、长二十肘、与室之广同、其广十肘、';
_1Ki6_4='为室作牖、其棂方罫、';
_1Ki6_5='殿与内殿四周、依墙建楼、四周有屋、';
_1Ki6_6='其下广五肘、中广六肘、上广七肘、室外四周、相间以凹、使梁弗入室墙、';
_1Ki6_7='建室乃以凿处所备之石、建时不闻椎斧铁器之声、';
_1Ki6_8='中屋之门在室右、自下至中、延及上层、其梯曲折而登、';
_1Ki6_9='所罗门建室既毕、乃置香柏之梁、盖以香柏之板、';
_1Ki6_10='室之四周建屋、各高五肘、以香柏接连之、○';
_1Ki6_11='耶和华谕所罗门曰、';
_1Ki6_12='论尔所建之室、如尔循我典章、守我律例、遵我诫命而行、则我与尔父大卫所言者、必成之于尔、';
_1Ki6_13='亦必居以色列中、不弃我民以色列、○';
_1Ki6_14='所罗门建室既毕、';
_1Ki6_15='室中之壁、自下及梁、以香柏板盖之、以松木板铺地、';
_1Ki6_16='室之后、二十肘、以香柏板作壁、自下至梁、以为内殿、即至圣所、';
_1Ki6_17='内殿前之室、长四十肘、';
_1Ki6_18='室内之壁、俱以香柏盖之、雕以匏瓜花蕊之形、其石弗露、';
_1Ki6_19='室中备至圣所、以置耶和华约匮、';
_1Ki6_20='内殴长二十肘、广二十肘、高二十肘、盖以精金、以香柏作坛、盖以精金、';
_1Ki6_21='室中、所罗门悉以精金盖之、内殿之前、间以金索、亦盖以金、';
_1Ki6_22='室之四周、咸盖以金、内殿之坛、亦盖以金、';
_1Ki6_23='以橄榄木作基路伯二、各高十肘、在于内殿、';
_1Ki6_24='此翮长五肘、彼翮亦长五肘、由此之末、达彼之末、共长十肘、';
_1Ki6_25='其二基路伯之翮、亦长十肘、两基路伯、其长短形式皆同、';
_1Ki6_26='其一高十肘、其二亦然、';
_1Ki6_27='置二基路伯于内室、各张其翮、其一之翮、及于此墙、其二之翮、及于彼墙、当室之中、二者之翮、彼此相接、';
_1Ki6_28='以金饰基路伯、';
_1Ki6_29='内殿外殿、其墙四周、皆雕基路伯、与棕树花蕊之形、';
_1Ki6_30='内殿外殿之地板、悉以金盖之、';
_1Ki6_31='以橄榄木作内殿之门扉、及楣与橛、其门当壁之中、五分得一、';
_1Ki6_32='橄榄木所制之门扉二、以金盖之、上刻基路伯、与棕树花蕊之形、俱饰以金、';
_1Ki6_33='以橄榄木制外殿门橛、其门当壁之中、四分得一、';
_1Ki6_34='二扉乃松木为之、各分为二、可以折叠、';
_1Ki6_35='其上雕基路伯、与棕树花蕊之形、以金饰之、';
_1Ki6_36='内院以雕石三层、香柏一层建之、';
_1Ki6_37='所罗门四年西弗月立耶和华室基、';
_1Ki6_38='越至十一年布勒月、即八月、建室已竣、遵式以造、凡历七年、';
_1Ki7_1='所罗门为己建宫室、历十三年、始竣厥工、';
_1Ki7_2='所建之宅、名利巴嫩林宫、长一百肘、广五十肘、高三十肘、有柱四行、其上有梁、悉用香柏、';
_1Ki7_3='柱上有屋、盖以香柏、屋计四十有五、每层十五、';
_1Ki7_4='有牖三层、牖与牖相对、';
_1Ki7_5='所有门橛、俱以木作、形制维方、其牖三层、皆相对、';
_1Ki7_6='复竖柱建廊、长五十肘、广三十肘、廊前有厦、厦前有柱与阶、';
_1Ki7_7='又建一廊、其中设座、即听讼之所、自下及上、盖以香柏、';
_1Ki7_8='廊后别院、王所居之室、制造亦若是、又为所娶法老之女建宫、制造与此廊同、';
_1Ki7_9='凡此、自基至檐、自外至大院、皆用珍贵之石、循其量度、以锯齐之、';
_1Ki7_10='基乃珍贵之石、其形甚巨、长十肘者有之、长八肘者有之、';
_1Ki7_11='基上亦用珍贵之石、循其量度、亦有香柏、';
_1Ki7_12='大院四周、有雕石三层、香柏一层、与耶和华室之内院、及廊同式、○';
_1Ki7_13='所罗门王遣人召户兰、自推罗至、';
_1Ki7_14='彼乃拿弗他利支派嫠妇之子、其父推罗人、业铜工、户兰聪明智慧、技艺俱备、善于铜工、乃诣所罗门王、为之制造、';
_1Ki7_15='铸铜柱二、各高十八肘、围十二肘、';
_1Ki7_16='铸铜顶二、置于柱首、各高五肘、';
_1Ki7_17='柱顶有绮文之网、及链索之环、其数各七、';
_1Ki7_18='又作石榴二行、环网以盖柱顶、二顶皆然、';
_1Ki7_19='廊中柱顶、高四肘、状如百合花、';
_1Ki7_20='柱顶凸处、附网环以石榴二行、其数二百、';
_1Ki7_21='立柱于殿廊、右名雅斤、左名波阿斯、';
_1Ki7_22='柱顶有百合花之制、作柱之工乃竣、';
_1Ki7_23='铸铜海、其式维圆、径十肘、高五肘、围三十肘、';
_1Ki7_24='其边之下、四周有匏瓜二行、环于其海、十肘之长、海与匏瓜、同时而铸、';
_1Ki7_25='海有十二牛负之、北向三、西向三、南向三、东向三、海在其上、牛后内向、';
_1Ki7_26='海厚一掌、边制如盂、式若百合花、可容二千罢特、';
_1Ki7_27='又铸铜座十、每座长四肘、广四肘、高三肘、';
_1Ki7_28='其制如左、座之四旁、缘内各有镶版、';
_1Ki7_29='镶板上、有狮牛与基路伯之像、缘上有座、狮牛之下、垂有结彩之状、';
_1Ki7_30='座各有铜轮四、铜轴四、座之四足、各有肩形、肩铸于海下、其侧有结彩之状、';
_1Ki7_31='自肩至口、高一肘、其口乃圆、与座无异、广一肘有半、口上有雕刻之形、其镶版方而不圆、';
_1Ki7_32='四轮在镶版下、轮轴与座相连、轮高各一肘有半、';
_1Ki7_33='其轮之制如车轮、其轴、其环、其辐、其毂、俱以铜铸之、';
_1Ki7_34='座之四隅、各有肩形、与座相连、';
_1Ki7_35='座上有缘、其形维圆、高半肘、座之斜柱及镶版、俱与座同铸、';
_1Ki7_36='斜柱镶版上、雕基路伯、及狮与棕树、悉依其度而作、四周有结彩之状、';
_1Ki7_37='十座皆如是而制、其镕铸、度量、状式、俱维一、';
_1Ki7_38='又铸铜盘十、各容四十罢特、其径四肘、十座各置一盘、';
_1Ki7_39='置座于室、左五右五、置海于室右、在东向南、';
_1Ki7_40='又制鼎铲碗、户兰为所罗门王、所作耶和华室之工、于是告竣、';
_1Ki7_41='即柱二、及柱顶之球二、盖顶球之网二、';
_1Ki7_42='网上之石榴四百、网各二行、以盖柱顶之球、';
_1Ki7_43='座十、及座上之十盘、';
_1Ki7_44='铜海一、及其下之牛十二、';
_1Ki7_45='鼎铲碗、户兰为所罗门王、所作耶和华室之器、俱以磨光之铜而制、';
_1Ki7_46='在约但平原、疏割撒拉但间、胶土之地铸之、';
_1Ki7_47='所作之器繁多、所罗门未权之、铜之轻重、不得而知、';
_1Ki7_48='所罗门又作耶和华室所有器皿、即金坛、及陈饼之金几、';
_1Ki7_49='内殿前之灯台、左右各五、制以精金、其花、其灯、其镊、俱以金制、';
_1Ki7_50='其盂、其剪、其碗、其匙、其鼎、悉精金所制、内殿即至圣所之门枢、与外殿之门枢、俱以金制、';
_1Ki7_51='所罗门王为耶和华室所作之工竣、携父大卫所献之金银、及器皿、置于耶和华室中之府库、';
_1Ki8_1='所罗门集以色列长老、诸支派之长、室家之显者、至耶路撒冷、所罗门王所、欲自大卫城、即锡安、舁耶和华约匮、';
_1Ki8_2='以他念月、即七月节期、以色列众集于所罗门王所、';
_1Ki8_3='以色列长老既至、祭司乃舁匮、';
_1Ki8_4='祭司利未人、舁耶和华匮、与会幕、及幕中圣器、';
_1Ki8_5='所罗门王与所集之以色列会众、咸在匮前、献牛羊为祭、其多不可胜数、';
_1Ki8_6='祭司舁耶和华约匮、入于其所、在内殿、即至圣所、基路伯翮下、';
_1Ki8_7='基路伯于匮之上、展其双翮、覆匮及杠、';
_1Ki8_8='其杠甚长、在内殿前之圣所、可见其末、惟室外不得见之、迄今犹在、';
_1Ki8_9='匮内惟二石版、即以色列人出埃及、耶和华与之立约、摩西在何烈山所置者、此外别无他物、';
_1Ki8_10='祭司出圣所时、有云盈耶和华室、';
_1Ki8_11='祭司因云之故、不能侍立奉事、盖耶和华之荣光充其室也、○';
_1Ki8_12='所罗门曰、耶和华曾云、必居于幽深之处、';
_1Ki8_13='我为尔建室、俾尔永居、';
_1Ki8_14='王乃回顾、为以色列会众祝嘏、会众咸立、';
_1Ki8_15='王曰、以色列之上帝耶和华、宜颂美焉、昔以口谕我父大卫者、今以手成之、';
_1Ki8_16='彼曰、自我导我民以色列出埃及、于以色列支派中、我未尝简一邑以建室、为我寄名之所、惟简大卫、治我民以色列、';
_1Ki8_17='我父大卫、有意为以色列上帝耶和华之名建室、';
_1Ki8_18='惟耶和华谕之曰、尔欲为我名建室、此意诚善、';
_1Ki8_19='然尔不可建室、惟尔所生之子、将为我名建室、';
_1Ki8_20='今耶和华之言验矣、盖我循其所许、起而继父大卫、居以色列国位、又为以色列上帝耶和华之名建室、备所以置匮、';
_1Ki8_21='昔耶和华导我列祖出埃及、所立之约、藏于其中、○';
_1Ki8_22='所罗门立于耶和华坛前、以色列会众咸在、王乃张手向天、';
_1Ki8_23='曰、以色列之上帝耶和华欤、在天在地、无神可比、尔仆克尽厥心、行于尔前、尔为之践约施恩、';
_1Ki8_24='尔许尔仆我父大卫之言应矣、尔口许之、而手成之、有如今日、';
_1Ki8_25='以色列之上帝耶和华欤、尔许尔仆我父大卫曰、若尔子孙慎其道途、行于我前、克肖乎尔、则尔必不乏人、居以色列国位、今求践尔所言、';
_1Ki8_26='以色列之上帝欤、尔与尔仆我父大卫所言者、愿尔成之、';
_1Ki8_27='然上帝岂果居于地乎、天与天上之天、不足容尔、况我所建之室乎、';
_1Ki8_28='惟求我之上帝耶和华、垂顾尔仆之祷告祈求、俯听尔仆今在尔前之吁祷、';
_1Ki8_29='愿尔之目、昼夜垂顾此室、即尔所言寄名之所、俯听尔仆向此所祈、';
_1Ki8_30='尔仆与尔民以色列、向此祈祷时、求尔在天尔之居所垂听、而加赦宥、';
_1Ki8_31='人若获罪于邻、令其发誓、则至此室、在尔坛前发誓、';
_1Ki8_32='求尔在天垂听、讯鞫尔仆、恶者罪之、依其所行、报于其首、义者义之、如其义以赏之、';
_1Ki8_33='尔民以色列因获罪尔、败于敌前、若转归尔、而认尔名、在此室祷告祈求于尔、';
_1Ki8_34='愿尔在天垂听、赦尔民以色列之罪、导之归尔所锡其列祖之地、';
_1Ki8_35='民获罪尔、致天闭塞不雨、遭尔罚时、若向此祈祷、而认尔名、改悔厥罪、';
_1Ki8_36='求尔在天垂听、赦宥尔仆及尔民以色列之罪、诲以当行之善道、降雨于尔地、即尔所锡尔民为业者、';
_1Ki8_37='若斯土有饥馑疫疠、五谷枯稿霉烂、或有蝻蝗蚱蜢、或有仇敌犯境、围其城邑、无论何灾何疾、';
_1Ki8_38='尔民以色列或一人、或众人、自觉己心之殃、若向此室张手、无论何所祷、何所祈、';
_1Ki8_39='愿尔在天尔之居所垂听、而加赦宥、尔知其心、循各人所行而报之、世人之心、惟尔知之、';
_1Ki8_40='使其在尔锡我列祖之地、毕生寅畏尔、';
_1Ki8_41='至于外族、不属尔民以色列者、为尔之名而至、';
_1Ki8_42='盖彼必闻尔之大名、能手奋臂、自远方来、向斯室祈祷、';
_1Ki8_43='愿尔在天尔之居所垂听、依外族所祈者而行、使天下亿兆、咸知尔名、而寅畏尔、如尔民以色列然、亦知我所建之室、以尔名称之、';
_1Ki8_44='如尔民奉尔所遣、无论何途、出与敌战、向尔所简之邑、及我为尔名所建之室、祈祷耶和华、';
_1Ki8_45='愿尔在天听其祷告祈求、而保其义、';
_1Ki8_46='夫人未有不干罪者、若尔民获罪于尔、因尔震怒、付之于敌、虏至其地、或远或近、';
_1Ki8_47='如在虏至之地、思念改悔、恳求于尔曰、我侪犯罪、悖逆作恶、';
_1Ki8_48='在敌人虏者之地、一心一意归尔、向其故土、尔所锡其列祖者、与尔所简之邑、及我为尔名所建之室、祈祷于尔、';
_1Ki8_49='愿尔在天尔之居所、听其祷告祈求、而保其义、';
_1Ki8_50='宽恕获罪于尔之民、宥其对尔所干之咎、使于虏者之前、得其矜悯、';
_1Ki8_51='彼为尔民尔业、昔尔导之出埃及、脱于铁炉、';
_1Ki8_52='愿尔垂顾尔仆、及尔民以色列之祈祷、无论何时呼吁、求尔听之、';
_1Ki8_53='主耶和华欤、尔由亿兆中、区别斯民、为尔之业、如尔导我列祖出埃及时、藉尔仆摩西所言、○';
_1Ki8_54='所罗门屈膝、跪于耶和华坛前、张手向天、祷告祈求于耶和华既毕、则起、';
_1Ki8_55='立而大声为以色列会众祝嘏、';
_1Ki8_56='曰、耶和华宜颂美焉、践其前言、锡绥安于其民以色列、昔藉其仆摩西所许之福、一言不废、';
_1Ki8_57='愿我上帝耶和华偕我侪、如偕我列祖然、勿我离、勿我弃、';
_1Ki8_58='使我心归之、行其道途、守其谕我列祖之诫命、典章律例、';
_1Ki8_59='我于耶和华前、祈祷之言、愿我上帝耶和华昼夜垂念、而为其仆、及其民以色列伸冤、适每日之所宜、';
_1Ki8_60='使天下亿兆、皆知耶和华为上帝、其外无他、';
_1Ki8_61='故尔有众、当诚心对越我上帝耶和华、从其典章、守其诫命、有如今日、○';
_1Ki8_62='王与以色列众、献祭于耶和华前、';
_1Ki8_63='所罗门献于耶和华为酬恩祭、牛二万二千、羊十二万、如是、王与以色列众、区别耶和华室为圣、';
_1Ki8_64='是日、王亦区别耶和华室前院中为圣、以献燔祭素祭、与酬恩祭之脂、因耶和华前之铜坛小、不能容其祭品也、';
_1Ki8_65='是时所罗门与以色列众、自哈马道、至埃及溪、集为大会、在我上帝耶和华前、同守节期、历七日、复七日、共十四日、';
_1Ki8_66='越至八日、王遣散民众、民为王祝嘏、缘耶和华善待其仆大卫、及其民以色列、中心欢悦、各归其幕、';
_1Ki9_1='所罗门建耶和华室、及其宫室、与凡所欲为者、厥工既竣、';
_1Ki9_2='耶和华又见于彼、与昔在基遍同、';
_1Ki9_3='谕之曰、尔于我前、所祈所祷者、我闻之矣、尔所建之室、我区别为圣、以永寄我名、我目我心、必恒久在彼、';
_1Ki9_4='如尔存诚心、秉正直、行于我前、克肖尔父大卫、遵我所命、守我典章律例、';
_1Ki9_5='则我必永固尔国位于以色列、循我所许尔父大卫曰、尔不乏人、践以色列国位、';
_1Ki9_6='如尔及子孙、转而不从我、不守我所示尔之诫命典章、往事他神、而崇拜之、';
_1Ki9_7='我必于所赐之地、拒绝以色列族、弃此为我名区别为圣之室、而不之顾、使以色列族、于列国之中、作谚语、为话柄、';
_1Ki9_8='此室虽高、凡过之者、必骇异而嗤笑曰、耶和华曷如是待此地此室乎、';
_1Ki9_9='则将应之曰、昔其上帝耶和华、导其列祖出埃及、彼乃弃之、归向他神、崇拜奉事之、故降是灾于彼、○';
_1Ki9_10='所罗门建二室、即耶和华室、及王宫室、历二十年、始竣其工、';
_1Ki9_11='推罗王希兰、曾以香柏松木及金、给所罗门、任其所欲、所罗门王乃以加利利地二十邑予之、';
_1Ki9_12='希兰自推罗来、观所罗门所予之邑、不悦之、';
_1Ki9_13='曰、我兄弟欤、所予何邑、遂名之曰迦步勒地、迄于今日、';
_1Ki9_14='希兰遗金一百二十他连得于王、○';
_1Ki9_15='所罗门王征人服役、乃为建耶和华室、与己宫室、及米罗暨耶路撒冷城垣、并夏琐、米吉多、基色、';
_1Ki9_16='昔埃及王法老攻取基色、焚之以火、杀居其邑之迦南人、以邑畀其女、所罗门之后为业、';
_1Ki9_17='故所罗门建基色、及下伯和仑、';
_1Ki9_18='与巴拉、暨达莫、在境内之旷野、';
_1Ki9_19='亦建府库车骑之邑、在耶路撒冷、与利巴嫩、及所辖之境、凡所罗门欲建者、悉建之、';
_1Ki9_20='斯土所遗亚摩利人、赫人、比利洗人、希未人、耶布斯人、非属以色列族、';
_1Ki9_21='即以色列人不能尽灭者、所罗门征其子孙服役、迄于今日、';
_1Ki9_22='惟以色列族、所罗门不使之服役、乃为战士、臣仆、牧伯、军长、及车骑之长、';
_1Ki9_23='所罗门有监工者、五百五十人、以督操作之众、';
_1Ki9_24='法老之女、自大卫城、至所罗门为彼所建之宫、其时、所罗门建米罗、';
_1Ki9_25='所罗门献燔祭及酬恩祭、于为耶和华所筑之坛、在耶和华前、亦焚香于其上、岁凡三次、于是建室之功告成、○';
_1Ki9_26='所罗门王在以东红海之滨、近以禄之以旬迦别、制造群舶、';
_1Ki9_27='希兰遣其仆、谙航海者、与所罗门仆偕往、';
_1Ki9_28='至俄斐、得金四百二十他连得、运至所罗门王、';
_1Ki10_1='示巴女王、闻所罗门由耶和华名、而得之声誉、遂来、欲以难语试之、';
_1Ki10_2='彼至耶路撒冷、从者甚众、有驼负香品、及黄金甚多、亦有宝石、见所罗门、悉以中心所存者与之言、';
_1Ki10_3='其所问者、所罗门俱答之、无有一事不明、而不告之、';
_1Ki10_4='示巴女王、见所罗门之智慧、所建之宫室、';
_1Ki10_5='筵席之肴馔、群臣之坐次、众仆之侍立、与其服饰、及其酒政、暨升耶和华室之阶、则神为之夺、';
_1Ki10_6='谓王曰、我在我国、所闻尔之行为智慧、洵不诬也、';
_1Ki10_7='我未至而目击、则不信其言、今知所告我者、犹未及半、尔之智慧福祉、过于我之所闻、';
_1Ki10_8='尔之群臣、尔之众仆、恒侍尔前、闻尔智慧、其有福矣、';
_1Ki10_9='尔上帝耶和华悦尔、使居以色列国位、宜颂美焉、盖耶和华恒爱以色列、故立尔为王、施行公义、';
_1Ki10_10='于是示巴女王、以黄金一百二十他连得、香品甚多、及厥宝石、馈所罗门王、所馈王之香品、此后未有若是之多也、';
_1Ki10_11='希兰之群舶、自俄斐运金者、亦运檀木、宝石甚多、';
_1Ki10_12='王以檀木、为耶和华室及王宫作栏、又为讴歌者作琴与瑟、自昔迄今、未见若此之檀木、';
_1Ki10_13='示巴女王所欲所求者、所罗门王悉予之、且循王之厚意、更有馈焉、遂与臣仆、返其故土、○';
_1Ki10_14='所罗门岁得金六百六十六他连得、';
_1Ki10_15='此外又有商贾、与杂族诸王、及国中牧伯、所进之金、';
_1Ki10_16='所罗门王以炼金、作盾二百、每盾需金六百舍客勒、';
_1Ki10_17='又以炼金作干三百、每干需金三弥那、王置于利巴嫩林宫、';
_1Ki10_18='又以象牙制大宝座一、包以精金、';
_1Ki10_19='座阶六级、座后维圆、左右有扶手、二狮旁立、';
_1Ki10_20='六级各有二狮、左一右一、共十有二、他国未有若是之制也、';
_1Ki10_21='所罗门王所有之爵、悉以金制、利巴嫩林宫诸器、皆为精金、当所罗门时、银不为贵、';
_1Ki10_22='王有他施群舶、与希兰之群舶航海、三年一返、载金银、象牙、猿猴、孔雀而归、○';
_1Ki10_23='所罗门王之货财与智慧、超乎天下列王、';
_1Ki10_24='天下亿兆、咸求见所罗门、以听其智慧、即上帝赋于其心者、';
_1Ki10_25='各进贡物、即金器银器、衣服军械、香品马骡、岁有定例、';
_1Ki10_26='所罗门集车骑、有车一千四百、骑兵一万二千、置于屯车之邑、及王都耶路撒冷、';
_1Ki10_27='王使银在耶路撒冷如石、香柏多如谷中之桑、';
_1Ki10_28='所罗门之马、来自埃及、乃王之商贾、依各群之值而购者、';
_1Ki10_29='自埃及而得之车、每乘值银六百舍客勒、每马值银一百五十舍客勒、赫族诸王、与亚兰诸王、亦依其值、由此商贾而购之、';
_1Ki11_1='所罗门王宠法老女、此外、又宠异族之女甚多、即摩押亚扪以东西顿赫人之女、';
_1Ki11_2='耶和华曾谕以色列人云、勿与彼族往来相通、彼必诱惑尔心、俾从其神、然所罗门恋爱其女、';
_1Ki11_3='公主为后妃者七百、嫔嫱三百、皆蛊惑其心、';
_1Ki11_4='所罗门年迈时、后妃诱之、附于他神、不专心从其上帝耶和华、如父大卫、';
_1Ki11_5='乃从西顿人之女神亚斯他录、及亚扪人可憎之神米勒公、';
_1Ki11_6='所罗门行耶和华所恶、不效其父大卫、尽心从耶和华、';
_1Ki11_7='在耶路撒冷东之山、为摩押可憎之神基抹、与亚扪人可憎之神摩洛筑坛、';
_1Ki11_8='为其异族后妃亦行此、彼皆焚香献祭与其神、○';
_1Ki11_9='耶和华怒所罗门、因其心转离以色列之上帝耶和华、二次见于彼者、';
_1Ki11_10='耶和华命其不可从事他神、彼乃不遵其命、';
_1Ki11_11='故耶和华谕之曰、尔既行是、不守我约、及我命尔之典章、我必夺尔国祚、以予尔仆、';
_1Ki11_12='第缘尔父大卫之故、于尔存日、我不行是、惟必夺于尔子之手、';
_1Ki11_13='然不夺其全国、因我仆大卫、及我所简之耶路撒冷故、以一支派锡予尔子、○';
_1Ki11_14='耶和华使以东王裔哈达、起而敌所罗门、';
_1Ki11_15='昔大卫征以东、其军长约押、往葬陈亡者、尽杀以东之丁男、';
_1Ki11_16='约押与以色列众居彼六月、迨其地之丁男歼焉、';
_1Ki11_17='时、哈达尚幼、与父臣仆以东数人、遁于埃及、';
_1Ki11_18='自米甸启行、至巴兰、由彼携人、偕至埃及、觐埃及王法老、王赐以第宅、定其糈粮、锡以土地、';
_1Ki11_19='哈达蒙厚恩于法老前、法老以其后答比匿妹妻之、';
_1Ki11_20='生子基努拔、答比匿使在法老宫断乳、基努拔遂居宫中、与法老诸子偕、';
_1Ki11_21='哈达在埃及闻大卫与列祖偕眠、军长约押已死、则谓法老曰、容我归故土、';
_1Ki11_22='法老曰、尔与我偕、何所缺、致欲归故土耶、对曰、我无所缺、惟请容我归、○';
_1Ki11_23='上帝又兴一敌、以利亚大子利逊、以攻所罗门、昔利逊逃其主、琐巴王哈大底谢、';
_1Ki11_24='大卫杀琐巴人时、利逊集人成群、而为其首、往居大马色、在彼为王、';
_1Ki11_25='所罗门存日、哈达为患而外、利逊为亚兰王、憾以色列人、亦为其敌、○';
_1Ki11_26='以法莲族、洗利达人、尼八子耶罗波安、其母名洗鲁阿、嫠妇也、彼为所罗门臣仆、亦起而叛王、';
_1Ki11_27='其叛逆之故、乃因所罗门建米罗、修其父大卫城之破坏、';
_1Ki11_28='耶罗波安乃勇士、所罗门见其少年殷勤、委之督约瑟家之工、';
_1Ki11_29='时、耶罗波安出耶路撒冷、示罗人先知亚希雅、遇之于途、亚希雅衣新衣、惟二人在田野、';
_1Ki11_30='亚希雅取其所衣之新衣、裂为十二、';
_1Ki11_31='谓之曰、尔取其十、盖以色列之上帝耶和华曰、我必分裂此国、夺于所罗门手、以十支派予尔、';
_1Ki11_32='惟因我仆大卫、及我于以色列支派中、所简之邑耶路撒冷故、彼必得一支派、';
_1Ki11_33='我之行此、乃因其人弃我、崇拜西顿人之女神亚斯他录、摩押之神基抹、亚扪族之神米勒公、不从我道、行我所悦、不守我之典章律例、如父大卫所为、';
_1Ki11_34='然我不夺全国于其手、必使之为君、以毕其生、缘我所简之仆大卫、守我诫命典章故也、';
_1Ki11_35='惟必夺国于其子手、以十支派予尔、';
_1Ki11_36='以一支派予其子、使我仆大卫、在我前恒有灯光、于我所简耶路撒冷、即我寄名之所、';
_1Ki11_37='我将简尔、俾从所欲而主治、为以色列王、';
_1Ki11_38='尔若听我所命、从我之道、行我所悦、守我典章诫命、如我仆大卫所为、我必偕尔、为尔建巩固之家室、如为大卫所建、且以以色列族畀尔、';
_1Ki11_39='我必困苦大卫之裔、然不至久远、';
_1Ki11_40='缘此、所罗门欲杀耶罗波安、耶罗波安起而遁于埃及、至埃及王示撒、居彼、迨所罗门薨、○';
_1Ki11_41='所罗门其余事迹、凡其所为、与其智慧、俱载于所罗门纪、';
_1Ki11_42='所罗门在耶路撒冷、为以色列全国之王、历四十年、';
_1Ki11_43='所罗门与列祖偕眠、葬于父大卫城、子罗波安嗣位、';
_1Ki12_1='罗波安往示剑、因以色列众至彼、欲立之为王、';
_1Ki12_2='昔尼八子耶罗波安、避所罗门王、遁于埃及居焉、今闻此事、';
_1Ki12_3='民众遣人招之、遂与以色列会众、来见罗波安曰、';
_1Ki12_4='尔父使我侪负轭艰苦、尔其轻尔父之重轭、与艰苦之役事、我则服事尔、';
_1Ki12_5='王曰、姑退、越三日、复来见我、民乃去、';
_1Ki12_6='其父所罗门存日、有侍其前之耆老、罗波安王与之议曰、汝有何谋、以答斯民、';
_1Ki12_7='佥曰、今日尔若愿为斯民之仆、而服事之、答以善言、彼必永为尔仆、';
_1Ki12_8='惟王违弃耆老之谋、与侍其前、偕己同长之少者谋、';
_1Ki12_9='曰、斯民谓我云、尔父加我之轭、求尔轻之、汝有何谋、以答斯民、';
_1Ki12_10='偕彼同长之少者曰、斯民谓尔云、尔父使我负重轭、求为我轻之、可答之曰、我之小指、巨于我父之腰、';
_1Ki12_11='我父使尔负重轭、我必益之、我父责尔以鞭、我则责尔以蝎、';
_1Ki12_12='越三日、耶罗波安与民众、咸诣罗波安、循王所命、越三日复来见我之言、';
_1Ki12_13='王以厉词答之、违弃耆老之谋、';
_1Ki12_14='依少者之谋、告之曰、我父使尔负重轭、我必益之、我父贵尔以鞭、我则责尔以蝎、';
_1Ki12_15='王不听民所求、是事由于耶和华、以应耶和华藉示罗人亚希雅、告尼八子耶罗波安之言、';
_1Ki12_16='以色列众见王不听、则谓王曰、我与大卫何与、我于耶西子无业、以色列人欤、尔其归幕、大卫家欤、尔其自顾、以色列人遂归其幕、';
_1Ki12_17='惟居犹大诸邑之以色列人、罗波安为其王、';
_1Ki12_18='罗波安王遣司力役之亚多兰至以色列人、以色列人以石击毙之、罗波安王亟登车、遁于耶路撒冷、';
_1Ki12_19='于是以色列人叛大卫家、至于今日、';
_1Ki12_20='以色列众闻耶罗波安归、则遣人招之诣会众、立为以色列众之王、犹大支派而外、无有从大卫家者、○';
_1Ki12_21='罗波安至耶路撒冷、集犹大全家、及便雅悯支派、所简战士、十有八万、欲与以色列家战、俾国复归所罗门子罗波安、';
_1Ki12_22='上帝谕上帝仆示玛雅曰、';
_1Ki12_23='告犹大王、所罗门子罗波安、与犹大便雅悯全家、及余民曰、';
_1Ki12_24='耶和华云、勿往与兄弟以色列人战、其各归家、盖是事由于我也、众从耶和华言、遵命而归、○';
_1Ki12_25='耶罗波安在以法莲山地、建示剑而居之、自此而出、建毗努伊勒、';
_1Ki12_26='意谓此国将归大卫家、';
_1Ki12_27='倘斯民往耶路撒冷、献祭于耶和华室、其心必归厥主犹大王罗波安、则杀我而归彼、';
_1Ki12_28='王既筹思、乃作金犊二、告民曰、尔曹上耶路撒冷甚难、以色列人欤、导尔出埃及之神即此、';
_1Ki12_29='遂置一犊于伯特利、一犊于但、';
_1Ki12_30='此事陷人于罪、因民往但、崇拜其一、';
_1Ki12_31='王于崇邱建庙、由众民中、不属利未族者、简立祭司、';
_1Ki12_32='又设节期于八月之望、若犹大之节期、而登其坛、在伯特利亦如是、献祭于所作之犊、以所立为邱坛之祭司、置于伯特利、';
_1Ki12_33='八月之望、即以己意所定之期、诣伯特利所作之坛、为以色列族设筵、登坛焚香、';
_1Ki13_1='耶罗波安立于坛侧、欲焚香时、适有上帝仆、奉耶和华命、自犹大至伯特利、';
_1Ki13_2='奉耶和华命、向坛而呼曰、坛乎、坛乎、耶和华云、大卫家必生一子、名约西亚、彼将取崇邱之祭司、焚香于尔上者、献于尔上、人之骸骨、亦必焚于尔上焉、';
_1Ki13_3='是日上帝仆示预兆曰、此坛必裂、灰必倾、是乃耶和华所言之预兆、';
_1Ki13_4='王闻上帝仆向伯特利坛所呼之言、自坛伸手曰、执之、所伸之手即枯、不能缩、';
_1Ki13_5='坛亦裂、灰亦倾、应上帝仆、奉耶和华命所示之预兆、';
_1Ki13_6='王谓上帝仆曰、请尔为我祈祷、求尔上帝耶和华施恩、俾我手复原、上帝仆求于耶和华、王手遂愈如初、';
_1Ki13_7='王谓上帝仆曰、偕我归家、补尔精力、我必加以赏赉、';
_1Ki13_8='上帝仆曰、尔即以家之半赐我、我必不偕尔归、亦不食饼饮水于此、';
_1Ki13_9='盖耶和华谕我曰、勿食饼饮水于此、勿循原途而返、';
_1Ki13_10='乃由他途而归、不循来伯特利之路、○';
_1Ki13_11='有老先知居伯特利、其子至、以上帝仆当日在伯特利所行、及对王所言者、悉告其父、';
_1Ki13_12='父问之曰、彼由何途而往、子以来自犹大之上帝仆、所往之途告父、';
_1Ki13_13='父曰、为我备驴、遂备驴、其父乘之、';
_1Ki13_14='追上帝仆、遇其坐于橡下、问曰、自犹大来之上帝仆、乃尔乎、曰、是也、';
_1Ki13_15='曰、请偕我归、食饼、';
_1Ki13_16='曰、我不得与尔归、入尔室、亦不食饼饮水于此、';
_1Ki13_17='盖耶和华谕我云、勿食饼饮水于此、勿循原途而返、';
_1Ki13_18='老先知曰、我亦先知如尔、有天使奉耶和华命、谕我曰、携彼归尔家、俾其食饼饮水、乃诳之也、';
_1Ki13_19='上帝仆遂与偕归、食饼饮水于其家、';
_1Ki13_20='席间、耶和华谕携其返之先知、';
_1Ki13_21='遂向自犹大来之上帝仆呼曰、耶和华云、因尔违耶和华之言、不守尔上帝耶和华所命、';
_1Ki13_22='乃返而食饼饮水、于耶和华禁尔食饼饮水之所、故尔尸不得入尔列祖之墓、';
_1Ki13_23='饮食既毕、老先知为所携归之先知备驴、';
_1Ki13_24='既往、有狮在途、遇而杀之、尸仆于途、驴立其侧、狮亦立其旁、';
_1Ki13_25='有人过之、见尸仆于途、狮立于旁、则入老先知所居之邑以告、';
_1Ki13_26='携其离途而返之先知闻之、则曰、此上帝仆、违耶和华之言、故耶和华付之于狮、狮攫而杀之、如耶和华所谕、';
_1Ki13_27='又谓其子曰、为我备驴、遂备之、';
_1Ki13_28='既往、见尸仆于途、驴与狮立于旁、狮未食尸、亦不攫驴、';
_1Ki13_29='先知取上帝仆之尸、置于驴、携归老先知之邑、哀悼而葬之、';
_1Ki13_30='置尸于己冢、悼之曰、哀哉、我兄弟乎、';
_1Ki13_31='葬毕、则谓其子曰、我死、当葬我于上帝仆所葬之墓、以我骨置其骨侧、';
_1Ki13_32='盖彼奉耶和华命、指伯特利坛、及撒玛利亚诸邑崇邱之庙、所言必应、○';
_1Ki13_33='耶罗波安虽遇此事、仍不悛其恶行、复由众民中、简立崇邱之祭司、凡欲之者、则区别之、使为崇邱祭司、';
_1Ki13_34='是事陷耶罗波安家于罪、以致灭绝于地上、';
_1Ki14_1='耶罗波安子亚比雅遘疾、';
_1Ki14_2='耶罗波安谓妻曰、尔起改装、免人知尔为耶罗波安妻、往于示罗、在彼有先知亚希雅、即昔告我必为斯民之王者、';
_1Ki14_3='当携十饼、暨薄饼、与蜜一瓶见之、彼必告尔、子将若何、';
_1Ki14_4='耶罗波安妻如是而行、起往示罗、至亚希雅家、亚希雅年老、目眊不能视、';
_1Ki14_5='耶和华告之曰、耶罗波安之妻将至、以子遘疾、而问于尔、彼入室时、必佯为他妇、尔当依我言告之、';
_1Ki14_6='入门、亚希雅闻其足音、曰、耶罗波安之妻其入、奚佯为他妇哉、我已奉命、以凶事告尔、';
_1Ki14_7='往告耶罗波安曰、以色列之上帝耶和华云、我自民中举尔、立为我民以色列之君、';
_1Ki14_8='夺国于大卫家、以赐尔、而尔不效我仆大卫、守我诫命、一心从我、行我所悦、';
_1Ki14_9='乃行恶较前人尤甚、立他神、铸偶像、激我之怒、弃而背我、';
_1Ki14_10='故我必降灾于耶罗波安家、彼之丁男、无论被束者、自由者、悉绝之于以色列中、扫除耶罗波安全家、犹人扫除粪壤、以至净尽、';
_1Ki14_11='凡属耶罗波安、死于邑者、犬必食之、死于野者、鸟必食之、耶和华言之矣、';
_1Ki14_12='尔起旋归、足入城时、子必死焉、';
_1Ki14_13='以色列众将为哀悼而葬之、属耶罗波安者、惟此子得入于墓、盖在耶罗波安家中、彼向以色列之上帝耶和华、显有善行、';
_1Ki14_14='耶和华必兴一人、为以色列王、将绝耶罗波安家于彼日、何云彼日、即今是也、';
_1Ki14_15='耶和华必击以色列、若苇摇于水中、拔之出于所锡列祖之美地、散之河外、因其作木偶、激耶和华之怒也、';
_1Ki14_16='缘耶罗波安所犯之罪、使以色列人陷之、耶和华必弃以色列族、';
_1Ki14_17='耶罗波安妻起而往、至得撒、履门阈、而子死焉、';
_1Ki14_18='以色列众葬之、为之哀悼、如耶和华藉其仆先知亚希雅所言、';
_1Ki14_19='耶罗波安其余事迹、及其战绩、与其政治、俱载于以色列列王纪、';
_1Ki14_20='耶罗波安为王二十二年、与列祖偕眠、子拿答嗣位、○';
_1Ki14_21='所罗门子罗波安为犹大王、即位时、年四十有一、在耶路撒冷为王、历十七年、耶路撒冷即耶和华自以色列诸支派中、所简以为寄名之所、罗波安母名拿玛、亚扪女也、';
_1Ki14_22='犹大人行耶和华所恶、犯罪激耶和华之忌、较其列祖尤甚、';
_1Ki14_23='在高冈之上、绿树之下、建崇邱、作柱像木偶、';
_1Ki14_24='其地且有娈童、众行异邦可憎之事、即耶和华于以色列人前、所逐诸族之事、○';
_1Ki14_25='罗波安王五年、埃及王示撒、上攻耶路撒冷、';
_1Ki14_26='掠耶和华室及王宫之宝物、悉携之去、又掠所罗门所制之金干、';
_1Ki14_27='罗波安王制铜干以代之、付于守宫门之侍卫长、';
_1Ki14_28='王入耶和华室时、侍卫执干、后则反诸侍卫之室、';
_1Ki14_29='罗波安其余事迹、凡其所为、俱载于犹大列王纪、';
_1Ki14_30='罗波安与耶罗波安、常相战鬬、';
_1Ki14_31='罗波安与列祖偕眠、同葬于大卫城、子亚比央嗣位、罗波安之母拿玛、亚扪女也、';
_1Ki15_1='尼八子耶罗波安王十八年、亚比央即位、为犹大王、';
_1Ki15_2='在耶路撒冷为王、凡历三年、其母名玛迦、押沙龙女也、';
_1Ki15_3='亚比央从其父所行诸罪、不效厥祖大卫、专心于其上帝耶和华、';
_1Ki15_4='然以大卫之故、其上帝耶和华赐以灯光、在于耶路撒冷、俾其子嗣位、巩固耶路撒冷、';
_1Ki15_5='盖大卫除于赫人乌利亚之事外、皆行耶和华所悦、毕生不违其所命、';
_1Ki15_6='罗波安存日、与耶罗波安常相战鬬、';
_1Ki15_7='亚比央与耶罗波安、亦相战鬬、亚比央其余事迹、凡其所为、俱戴于犹大列王纪、';
_1Ki15_8='亚比央与列祖偕眠、葬于大卫城、子亚撒嗣位、○';
_1Ki15_9='以色列王耶罗波安二十年、亚撒即位、为犹大王、';
_1Ki15_10='在耶路撒冷为王、历四十一年、其祖母玛迦、押沙龙女也、';
_1Ki15_11='亚撒行耶和华所悦、效其祖大卫所为、';
_1Ki15_12='驱娈童于斯土、除其列祖所作之偶像、';
_1Ki15_13='贬其祖母玛迦太后之位、缘其为亚舍拉作可憎之像、亚撒斫其像、焚于汲沦溪旁、';
_1Ki15_14='惟崇邱未废、然亚撒毕生、专心于耶和华、';
_1Ki15_15='以父所献、及己所献之金银与器皿、进于耶和华室、';
_1Ki15_16='亚撒与以色列王巴沙存日、常相战鬬、';
_1Ki15_17='以色列王巴沙上攻犹大、建拉玛、使人不得出入于犹大王亚撒之所、';
_1Ki15_18='亚撒取耶和华室及王宫府库、所余之金银、付其臣仆、遣诣居大马色之亚兰王、希旬孙、他伯利们子便哈达、曰、';
_1Ki15_19='尔我有约、如昔尔父与我父然、今我馈尔金银、请废尔与以色列王巴沙之约、使之去我、';
_1Ki15_20='便哈达从亚撒王之言、遣其军长攻以色列之邑、乃击以云、但、亚伯伯玛迦、与基尼烈四境、拿弗他利全地、';
_1Ki15_21='巴沙闻之、则止建拉玛之工、而居得撒、';
_1Ki15_22='亚撒王宣告犹大众、不遗一人、遂取巴沙建拉玛之木石、亚撒王以之建便雅悯之迦巴、与米斯巴、';
_1Ki15_23='亚撒其余事迹、凡其所为、与其勇力、及所建之邑、俱载于犹大列王纪、亚撒年老、而有足疾、';
_1Ki15_24='与列祖偕眠、同葬于大卫城、子约沙法嗣位、○';
_1Ki15_25='犹大王亚撒二年、耶罗波安子拿答即位、为以色列王、凡历二年、';
_1Ki15_26='拿答行耶和华所恶、循父之道、干父陷以色列人之罪、';
_1Ki15_27='以萨迦族、亚希雅子巴沙叛、弑之于非利士人之基比顿、其时拿答与以色列众、围基比顿、';
_1Ki15_28='犹大王亚撒三年、巴沙弑之、而篡其位、';
_1Ki15_29='甫即位、则戮耶罗波安全家、凡有血气者、悉行翦灭、靡有孑遗、如耶和华藉其仆、示罗人亚希雅所言、';
_1Ki15_30='因耶罗波安所犯之罪、使以色列人陷之、激以色列上帝耶和华之怒、';
_1Ki15_31='拿答其余事迹、凡其所为、俱载于以色列列王纪、';
_1Ki15_32='亚撒与以色列王巴沙存日、常相战鬬、○';
_1Ki15_33='犹大王亚撒三年、亚希雅子巴沙、在得撒即位、为以色列王、历二十四年、';
_1Ki15_34='行耶和华所恶、循耶罗波安之道、干其陷以色列人之罪、';
_1Ki16_1='耶和华谕哈拿尼子耶户、责巴沙曰、';
_1Ki16_2='昔我举尔于尘埃、立为我民以色列之君、而尔行耶罗波安之道、使我民以色列陷罪、激我之怒、';
_1Ki16_3='我必扫除巴沙及其家、使如尼八子耶罗波安家然、';
_1Ki16_4='凡属巴沙、死于邑者、犬必食之、死于野者、鸟必食之、';
_1Ki16_5='巴沙其余事迹、凡其所为、及其勇力、俱载于以色列列王纪、';
_1Ki16_6='巴沙与列祖偕眠、葬于得撒、子以拉嗣位、';
_1Ki16_7='耶和华藉哈拿尼子先知耶户、责巴沙及其家、因其行耶和华所恶、以其手所为、激厥震怒、效耶罗波安家、而杀其人、○';
_1Ki16_8='犹大王亚撒二十六年、巴沙子以拉、在得撒即位、为以色列王、凡历二年、';
_1Ki16_9='其仆心利、统战车之半者叛之、以拉在得撒家宰亚杂之室饮醉、';
_1Ki16_10='心利入室、击而弑之、继之为王、事在犹大王亚撒二十七年、';
_1Ki16_11='心利即位、则击巴沙全家、彼之戚属友朋、不遗一男、';
_1Ki16_12='心利灭巴沙全家、乃依耶和华藉先知耶户、责巴沙之言、';
_1Ki16_13='因巴沙及其子以拉所犯之罪、使以色列人陷之、且事虚无、激以色列上帝耶和华之怒、';
_1Ki16_14='以拉其余事迹、凡其所为、俱载于以色列列王纪、○';
_1Ki16_15='犹大王亚撒二十七年、心利在得撒为王、仅历七日、时、民众建营、攻属非利士人之基比顿、';
_1Ki16_16='在营之民、闻心利叛而弑王、是日以色列众、于其营中、立军长暗利为以色列王、';
_1Ki16_17='暗利率以色列众、自基比顿、上围得撒、';
_1Ki16_18='心利见城已陷、乃入王宫之卫所、纵火焚宫而死、';
_1Ki16_19='缘其犯罪、行耶和华所恶、循耶罗波安之道、干其陷以色列人之罪、';
_1Ki16_20='心利其余事迹、及其叛逆、俱载于以色列列王纪、○';
_1Ki16_21='时、以色列民分而为二、半从基纳子提比尼、欲立之为王、半从暗利、';
_1Ki16_22='从暗利之民、胜于从基纳子提比尼之民、提比尼既没、暗利为王、○';
_1Ki16_23='犹大王亚撒三十一年、暗利即位、为以色列王、历十有二年、在得撒为王六年、';
_1Ki16_24='以银二他连得与撒玛、购撒玛利亚山、建邑于山、以山主撒玛之名、称其邑曰撒玛利亚、';
_1Ki16_25='暗利行耶和华所恶、较前王尤甚、';
_1Ki16_26='循尼八子耶罗波安之道、干其陷以色列人之罪、且事虚无、激以色列上帝耶和华之怒、';
_1Ki16_27='暗利其余事迹、及其所著之勇力、俱载于以色列列王纪、';
_1Ki16_28='暗利与列祖偕眠、葬于撒玛利亚、子亚哈嗣位、○';
_1Ki16_29='犹大王亚撒三十八年、暗利子亚哈即位、在撒玛利亚为以色列王、历二十二年、';
_1Ki16_30='行耶和华所恶、较前王尤甚、';
_1Ki16_31='循尼八子耶罗波安之道、以为细事、乃娶西顿王谒巴力女耶洗别为后、从而服事崇拜巴力、';
_1Ki16_32='在撒玛利亚建巴力庙、为之筑坛于庙中、';
_1Ki16_33='亦作木偶、亚哈所行、激以色列上帝耶和华之怒、较以色列前王尤甚、';
_1Ki16_34='亚哈时、伯特利人希伊勒、重建耶利哥、立基时、则丧长子亚比兰、置门时、则丧季子西割、应耶和华藉嫩之子约书亚所言、';
_1Ki17_1='旅于基列之提斯比人以利亚、告亚哈曰、我指所事维生之耶和华、以色列之上帝而誓、此数年间、非我有言、则雨露不降、';
_1Ki17_2='耶和华谕以利亚曰、';
_1Ki17_3='去此东往、匿于约但东之基立溪滨、';
_1Ki17_4='可饮溪水、我命乌食尔、';
_1Ki17_5='遂遵耶和华命、往约但东之基立溪滨居焉、';
_1Ki17_6='乌朝夕以饼与肉给之、所饮者、此溪之水、';
_1Ki17_7='日久无雨降于其地、溪水尽涸、○';
_1Ki17_8='耶和华谕以利亚曰、';
_1Ki17_9='起往西顿之撒勒法、而居于彼、我已命在彼之嫠妇供养尔、';
_1Ki17_10='遂起、往撒勒法、至邑门、见嫠妇采薪、呼之曰、请尔以器、取水少许以饮我、';
_1Ki17_11='妇往时、又呼之曰、请尔手持片饼与我、';
_1Ki17_12='曰、我指尔之上帝、维生之耶和华以誓、我无饼、惟余一握之面于罂、少许之油于瓶、今采薪二、归而为我及子备之、食之而死、';
_1Ki17_13='以利亚曰、勿惧、其往、如尔所言而行、先为我作小饼、携之至、后为尔及子作饼、';
_1Ki17_14='盖以色列之上帝耶和华曰、罂内之面不减、瓶中之油不罄、迨耶和华降雨于地、';
_1Ki17_15='妇往、遵以利亚言而行、妇与其家、及以利亚、食之多日、';
_1Ki17_16='罂内之面不减、瓶中之油不罄、如耶和华藉以利亚所言、';
_1Ki17_17='厥后、家主之子遘疾甚剧、至无气息、';
_1Ki17_18='妇谓以利亚曰、上帝仆欤、我与尔何与、尔来此、使忆我罪、而杀我子耶、';
_1Ki17_19='曰、以子付我、遂取诸母怀、抱至所居之楼、置于己床、';
_1Ki17_20='吁耶和华曰、我上帝耶和华欤、我旅此嫠之家、汝岂降灾于彼、以杀其子乎、';
_1Ki17_21='乃伏于子身者三、吁耶和华曰、我上帝耶和华欤、祈使此子之魂、返于其躯、';
_1Ki17_22='耶和华允其所祈、子魂乃返而苏、';
_1Ki17_23='以利亚携之下楼、入室、付于其母、曰、汝子复生矣、';
_1Ki17_24='妇曰、我今知尔乃上帝仆、耶和华藉尔口所言者、真实无妄、';
_1Ki18_1='历时既久、越至三年、耶和华谕以利亚曰、往见亚哈、我将降雨于地、';
_1Ki18_2='以利亚遂往、见于亚哈、时、撒玛利亚饥甚、';
_1Ki18_3='亚哈召家宰俄巴底、俄巴底深寅畏耶和华、';
_1Ki18_4='昔耶洗别灭耶和华诸先知、俄巴底匿先知百人于穴、每穴五十人、以饼与水供之、';
_1Ki18_5='亚哈谓俄巴底曰、遍巡斯土、至诸水泉溪涧、或得刍荛、以救骡马、免丧群畜、';
_1Ki18_6='于是分地巡行、亚哈与俄巴底、各往一途、';
_1Ki18_7='俄巴底行于途间、以利亚遇焉、俄巴底识之、则俯伏曰、尔为我主以利亚欤、';
_1Ki18_8='曰、是也、往告尔主云、以利亚在此、';
_1Ki18_9='曰、我干何罪、致尔付仆于亚哈手、以杀我乎、';
_1Ki18_10='我指尔之上帝、维生之耶和华而誓、无一邦一族、我主不遣人索尔、若云不在者、则令是邦是族誓曰、未遇尔也、';
_1Ki18_11='今尔云、往告尔主曰、以利亚在此、';
_1Ki18_12='我离尔而往、耶和华之神、将携尔至我所不知之地、我往告亚哈、彼索尔不得、则必杀我、然尔仆自幼寅畏耶和华、';
_1Ki18_13='昔耶洗别杀耶和华先知时、我匿先知百人于穴、每穴五十人、以饼与水供之、我之所为、无人告我主乎、';
_1Ki18_14='今尔云往告尔主曰、以利亚在此、彼必杀我、';
_1Ki18_15='以利亚曰、我指所事万军之主、维生之耶和华而誓、今日我必见于彼、';
_1Ki18_16='俄巴底乃往迓亚哈而告之、亚哈遂往迓以利亚、';
_1Ki18_17='见之则曰、困苦以色列者、乃尔乎、';
_1Ki18_18='对曰、困苦以色列者、非我也、乃尔及尔父家、缘尔离弃耶和华之诫命、从诸巴力、';
_1Ki18_19='今当遣人集以色列众、与巴力之先知四百五十人、及木偶之先知四百人、食于耶洗别之席者、至迦密山见我、';
_1Ki18_20='亚哈遂遣人诣以色列众、集诸先知、至迦密山、';
_1Ki18_21='以利亚前谓民众曰、尔持两端、踌躇莫决、将至何时、如以耶和华为上帝、则从之、如以巴力为上帝、则从彼、民不答一词、';
_1Ki18_22='以利亚谓民曰、耶和华之先知、仅遗我一人耳、巴力之先知、则有四百五十人、';
_1Ki18_23='当以二牡牛与我侪、彼简其一而脔之、置于柴、惟不纵火、我亦备一、置于柴、亦不纵火、';
_1Ki18_24='尔吁尔神之名、我则吁耶和华之名、以火俞允者、则为上帝、民咸曰、所言善也、';
_1Ki18_25='以利亚谓巴力之先知曰、尔曹众多、先简一牛备之、而吁尔神之名、惟不纵火、';
_1Ki18_26='乃取所予之牛备之、自朝至午、吁巴力之名曰、巴力欤、其听我、然无声响、无应者、彼则踊于坛之四周、';
_1Ki18_27='亭午、以利亚戏之曰、大声而呼、彼乃神、或默想、或暂出、或远行、或假寐、必使之醒、';
_1Ki18_28='遂大声而呼、以刃与戟自刺、迨及血流、循其常例、';
_1Ki18_29='自午后至献素祭时、托神而言、仍无声响、无应者、无顾者、';
_1Ki18_30='以利亚谓众曰、其来就我、民咸就之、以利亚修葺耶和华倾圮之坛、';
_1Ki18_31='昔耶和华谕雅各曰、尔名以色列、以利亚循雅各裔支派之数、取石十二、';
_1Ki18_32='奉耶和华之名筑坛、四周作沟、可容谷种二细亚、';
_1Ki18_33='列柴、脔牛置于柴上、曰、以水充四瓮、倾于燔祭及柴、';
_1Ki18_34='又曰、再行之、则行之再、复曰、三行之、则行之三、';
_1Ki18_35='水流于坛之四周、以充其沟、';
_1Ki18_36='献素祭时、先知以利亚前曰、亚伯拉罕以撒以色列之上帝、耶和华欤、愿尔今日显示、尔在以色列中为上帝、我为尔仆、凡我所为、悉遵尔命、';
_1Ki18_37='耶和华欤、尚其听我、尚其听我、使斯民皆知、尔耶和华乃上帝、尔使其心翻然而转、';
_1Ki18_38='耶和华之火遂降、焚其燔祭、以及其柴、其石、其尘土、亦涸沟中之水、';
_1Ki18_39='民众见此、则俯伏曰、耶和华乃上帝、耶和华乃上帝、';
_1Ki18_40='以利亚谓众曰、执巴力之先知、毋使一人逸、遂执之、以利亚曳至基顺溪、杀之于彼、○';
_1Ki18_41='以利亚谓亚哈曰、上而饮食、盖有霖雨之声也、';
_1Ki18_42='亚哈乃往饮食、以利亚陟迦密巅、屈身在地、面伏膝间、';
_1Ki18_43='谓其仆曰、上而望海、则上而望、曰、无所见也、曰、再往、历至七次、';
_1Ki18_44='迨及七次、则曰、有云自海而起、小若人掌、曰、上告亚哈云、备车而下、免为雨阻、';
_1Ki18_45='顷之、风云骤起、黑遍穹苍、沛然下雨、亚哈乘车、往耶斯列、';
_1Ki18_46='耶和华加手于以利亚、遂束腰、趋于亚哈前、至耶斯列邑门、';
_1Ki19_1='亚哈以以利亚所为、及以刃杀诸先知之事、告耶洗别、';
_1Ki19_2='耶洗别遣人谓以利亚曰、明日斯时、我若不丧尔命、如尔丧彼众之命、则愿诸神罚我维倍、';
_1Ki19_3='以利亚闻之、则起而遁、以保其命、至犹大之别是巴、留其仆于彼、独行旷野一日之程、坐于罗腾树下、祈死曰、耶和华欤、已矣、望取我命、盖我不愈于我列祖也、';
_1Ki19_4='遂卧于罗腾树下而睡、有天使抚之曰、起而食、';
_1Ki19_5='则见有炭炙之饼、及水一瓶、在于首侧、遂饮食而复卧、';
_1Ki19_6='耶和华之使者再至、抚之曰、起而食、尔行斯途、力有未逮、';
_1Ki19_7='遂起饮食、藉其力行四十昼夜、诣上帝之山何烈、';
_1Ki19_8='入穴而居、耶和华谕之曰、以利亚、尔在此何为、';
_1Ki19_9='曰、我为万军之上帝耶和华、热中特甚、盖以色列人背尔约、毁尔坛、以刃杀尔先知、仅遗我一人、彼索我命、欲夺取之、';
_1Ki19_10='曰、尔其出穴、立于山岗、在耶和华前、时、耶和华过焉、其前有风、大而且猛、裂山碎石、惟耶和华不在风中、风后地震、耶和华不在其中、';
_1Ki19_11='地震之后有火、耶和华不在火中、火后有声、微细而肃、';
_1Ki19_12='以利亚闻之、以衣蒙面而出、立于穴口、有声谓之曰、';
_1Ki19_13='以利亚、尔在此何为、';
_1Ki19_14='曰、我为万军之上帝耶和华、热中特甚、盖以色列人背尔约、毁尔坛、以刃杀尔先知、仅遗我一人、彼索我命、欲夺取之、';
_1Ki19_15='耶和华曰、尔其旋归、由旷野而往大马色、既至、则膏哈薛、为亚兰王、';
_1Ki19_16='亦膏宁示子耶户、为以色列王、又膏亚伯米何拉人、沙法子以利沙、代尔为先知、';
_1Ki19_17='避哈薛之刃者、必为耶户所杀、避耶户之刃者、必为以利沙所杀、';
_1Ki19_18='然在以色列中、我遗七千人、其膝未尝屈于巴力、其口未尝吻之、';
_1Ki19_19='以利亚遂去彼、遇沙法子以利沙耕于田、其前有牛十二双、以利沙御其最后者、以利亚过之、以己衣置于其身、';
_1Ki19_20='乃弃牛、趋于以利亚后、曰、请容我与父母接吻、后必从尔、曰、归哉、我于尔何为乎、';
_1Ki19_21='遂离之而归、取牛一双宰之、以驾牛之具烹其肉、与民食之、乃起、从以利亚、而服事之、';
_1Ki20_1='亚兰王便哈达集其全军、有三十二王偕之、统率车骑、上围撒玛利亚、攻之、';
_1Ki20_2='遣使入城、见以色列王亚哈曰、便哈达云、';
_1Ki20_3='尔之金银属我、尔妻孥之佳者亦属我、';
_1Ki20_4='以色列王曰、我主我王欤、我与所有、咸属于尔、如尔所言、';
_1Ki20_5='使者复至、曰、便哈达云、我已遣人曰、必以尔之金银妻孥、悉付于我、';
_1Ki20_6='惟明日斯时、我将遣我臣仆、遍索尔宫、与尔臣仆之室、凡尔目所悦者、必取之而去、';
_1Ki20_7='以色列王召国中之长老曰、请观斯人、如何谋害、遣人诣我、欲取我妻孥金银、我未之辞、';
_1Ki20_8='长老与民众对曰、勿听之、勿允焉、';
_1Ki20_9='王谓便哈达之使曰、反告我主我王曰、尔先遣之使索于仆者、仆愿为之、惟今所索者、我不能为、使者反而复命、';
_1Ki20_10='便哈达更遣人曰、撒玛利亚之尘、若足从我之众、各取一掬、则愿诸神罚我维倍、';
_1Ki20_11='以色列王曰、尔告之云、披甲者、勿效卸甲者而夸、';
_1Ki20_12='便哈达与列王饮于幕、闻所对、则命臣仆曰、列陈、遂列陈攻城、';
_1Ki20_13='有先知进见以色列王亚哈曰、耶和华云、此群众、尔见之乎、今日我必付于尔手、尔则知我乃耶和华、';
_1Ki20_14='亚哈曰、藉谁乎、曰、耶和华云、藉诸州方伯之少者、曰、谁启战、曰、尔、';
_1Ki20_15='遂核诸州方伯之少者、得二百三十二人、后核以色列民众、得七千人、';
_1Ki20_16='日中而出、便哈达与助之之三十二王、在幕饮醉、';
_1Ki20_17='方伯之少者为前锋、便哈达使窥之、返曰、有人自撒玛利亚出、';
_1Ki20_18='曰、彼出、或欲修和、或欲战鬬、当生执之、';
_1Ki20_19='方伯之少者出城、军旅从其后、';
_1Ki20_20='各杀其敌、亚兰人遁、以色列人追之、亚兰王便哈达乘马、与骑兵遁而获免、';
_1Ki20_21='以色列王出邑、击亚兰车骑、大戮其众、○';
_1Ki20_22='先知进见以色列王曰、往哉、自强、慎尔所为、岁月既周、亚兰王必来攻尔、';
_1Ki20_23='亚兰王臣仆谓之曰、彼之神、乃山岳之神、故强于我、当在平原与战、则我必强于彼、';
_1Ki20_24='可如是而行、去厥列王、以军长代之、';
_1Ki20_25='宜核一军、与所丧者相同、以马代马、以车代车、我在平原与战、必强于彼、王从其言而行、';
_1Ki20_26='岁月既周、便哈达核亚兰之众、往亚弗、与以色列人战、';
_1Ki20_27='以色列族亦核其众、备粮食、而往逆之、以色列族建营于敌前、若山羊羔二小群、惟亚兰人充斥遍地、';
_1Ki20_28='有上帝仆进见以色列王曰、耶和华云、亚兰人谓耶和华乃山岳之神、非平原之神、故我必以此群众付于尔手、尔则知我乃耶和华、';
_1Ki20_29='两军相对建营、历至七日、然后交战、是日以色列人、杀亚兰人步卒十万、';
_1Ki20_30='其余遁入亚弗邑、城垣倾圮、压毙二万七千人、便哈达遁入城、匿于内室、';
_1Ki20_31='其臣仆曰、我闻以色列家之王、咸怀矜恤、我侪曷若腰束麻、首系索、乞降于以色列王、庶存尔命、';
_1Ki20_32='遂束麻于腰、系索于首、诣以色列王曰、尔仆便哈达云、请存我命、曰、彼尚在乎、我兄弟也、';
_1Ki20_33='其人谛听其言、迅即乘机而应曰、便哈达尔兄弟也、曰、往携之至、便哈达遂出见王、王令登车、';
_1Ki20_34='便哈达曰、昔我先人所夺尔父之邑、我必反尔、我先人在撒玛利亚为市、今尔在大马色亦可为市、亚哈曰、有此盟约、可释尔归、于是立约、而使之归、○';
_1Ki20_35='有先知徒一人、奉耶和华命、谓同侪曰、尔其扑我、同侪不从、';
_1Ki20_36='曰、因尔不听耶和华命、尔离我时、必见杀于狮、同侪离之、果遇狮被杀、';
_1Ki20_37='又遇一人、曰、尔其扑我、遂扑而伤之、';
_1Ki20_38='先知乃往、俟王于途、改其仪容、以巾掩目、';
_1Ki20_39='王过之、则呼曰、仆在陈时、有人执敌、转诣我曰、尔守此人、如其失之、必以尔命代其命、或罚尔银一他连得、';
_1Ki20_40='尔仆匆迫之间、其人已逸、以色列王曰、依尔所言为谳、汝自定之、';
_1Ki20_41='其人急去巾于目、以色列王乃知其为先知、';
_1Ki20_42='彼谓王曰、耶和华云、我定当灭之人、尔由尔手释之、故必以尔命代其命、以尔民代其民、';
_1Ki20_43='以色列王抑郁不乐、归撒玛利亚、返其宫、';
_1Ki21_1='此后、耶斯列人拿伯、有葡萄园在耶斯列、邻于撒玛利亚王亚哈之宫、';
_1Ki21_2='亚哈谓拿伯曰、尔之葡萄园、邻于我宫、给我为圃、我易以尤佳之园、尔若欲得其值、我则予尔以金、';
_1Ki21_3='拿伯曰、愿耶和华禁我、以我祖之遗业给尔、';
_1Ki21_4='亚哈闻耶斯列人拿伯言、我不以祖遗业给尔、乃抑郁不乐、回宫卧床、面壁不食、';
_1Ki21_5='其后耶洗别诣之曰、心忧不食、曷故、';
_1Ki21_6='曰、我谓耶斯列人拿伯曰、以尔葡萄园给我以易金、或尔欲之、易以他园、彼曰、不以我之葡萄园给尔、';
_1Ki21_7='其后耶洗别曰、尔今治以色列国乎、其起而食、中心欢畅、我必以耶斯列人拿伯之葡萄园给尔、';
_1Ki21_8='遂假亚哈名作书、钤以王印、致于拿伯邑中、与彼偕居之长老显者、';
_1Ki21_9='书曰、宣告禁食、在民间举拿伯于高坐、';
_1Ki21_10='置二匪徒于其前、对之证曰、尔诅上帝及王、即曳之出、以石击毙之、';
_1Ki21_11='邑中之长老显者、遵耶洗别所致之书而行、';
_1Ki21_12='宣告禁食、在民间举拿伯于高坐、';
_1Ki21_13='有匪徒二人入、对之而坐、于众前作证、讼拿伯曰、拿伯诅上帝与王、乃曳之出邑、以石击毙之、';
_1Ki21_14='遣人告耶洗别曰、拿伯已石击而死、';
_1Ki21_15='耶洗别闻之、则告亚哈曰、起据耶斯列人拿伯之葡萄园、即不欲给尔以易金者、盖拿伯已死、而不在矣、';
_1Ki21_16='亚哈闻拿伯死、乃起、欲往耶斯列人拿伯之园、据而有之、○';
_1Ki21_17='耶和华谕提斯比人以利亚曰、';
_1Ki21_18='居撒玛利亚之以色列王亚哈、今在拿伯之园、欲据而有之、尔起往迓、';
_1Ki21_19='告之曰、耶和华云、汝既杀人、又据其业乎、又告之曰、耶和华云、犬于何处舐拿伯之血、亦必于彼舐尔之血、';
_1Ki21_20='亚哈谓以利亚曰、我敌、尔遇我乎、曰、我遇尔矣、因尔自鬻、行耶和华所恶、';
_1Ki21_21='耶和华云、我必降灾于尔、扫除乎尔、尔之丁男、无论被束者、自由者、悉绝之于以色列中、';
_1Ki21_22='亦必使尔家、如尼八子耶罗波安之家、亦如亚希雅子巴沙之家、缘尔激我震怒、使以色列族陷罪、';
_1Ki21_23='论及耶洗别、耶和华云、耶洗别必为犬所噬、在耶斯列城侧、';
_1Ki21_24='凡属亚哈、死于邑者、犬必食之、死于野者、鸟必食之、';
_1Ki21_25='从未有若亚哈自鬻、行耶和华所恶者、为其后耶洗别所怂恿也、';
_1Ki21_26='彼从偶像、行极可憎之事、效亚摩利人所为、即耶和华于以色列人前、所逐之族之事、';
_1Ki21_27='亚哈闻言、则裂其衣、衣麻禁食、卧亦衣麻、行亦柔谨、';
_1Ki21_28='耶和华谕提斯比人以利亚曰、';
_1Ki21_29='亚哈自卑于我前、尔见之乎、缘此、于彼尚存之日、我不降灾、迨其子时、乃降灾于其家、';
_1Ki22_1='亚兰与以色列国、三年无有战事、';
_1Ki22_2='越至三年、犹大王约沙法、下诣以色列王、';
_1Ki22_3='以色列王谓其臣仆曰、尔岂不知基列拉末属我、我乃寂然、不夺之于亚兰王手乎、';
_1Ki22_4='遂问约沙法曰、尔愿与我偕往基列拉末以战乎、曰、尔我无异、我民如尔民、我马如尔马、';
_1Ki22_5='又曰、请先咨诹耶和华、';
_1Ki22_6='以色列王乃集先知、约四百人、谓之曰、我往基列拉末以战、可否、曰、往哉、主必付之于王手、';
_1Ki22_7='约沙法曰、在此、非尚有耶和华之先知、可询之乎、';
_1Ki22_8='以色列王曰、尚有一人、音拉子米该雅、可藉之咨诹耶和华、然我憾之、因其论我之预言、有凶而无吉、约沙法曰、王勿言是、';
_1Ki22_9='以色列王召一宦者、曰、速令音拉子米该雅至、';
_1Ki22_10='以色列王与犹大王约沙法、各衣朝服、坐于位、在撒玛利亚邑门之场、众先知预言于其前、';
_1Ki22_11='基拿拿子西底家曾制铁角、曰、耶和华云、尔必以此角触亚兰人、至于尽灭、';
_1Ki22_12='众先知亦如是预言曰、可往基列拉末、而得利达、盖耶和华将付之于王手、';
_1Ki22_13='往召米该雅之使谓之曰、诸先知众口一辞、以吉语告王、请尔与彼同辞、告以吉语、';
_1Ki22_14='米该雅曰、我指维生之耶和华而誓、耶和华所谕我者、我必言之、';
_1Ki22_15='既至王前、王曰、米该雅、我侪往基列拉末以战、可否、曰、可往、而得利达、耶和华必付之王手、';
_1Ki22_16='王曰、我须几次嘱尔、奉耶和华名与我言、惟以诚实乎、';
_1Ki22_17='曰、我观以色列众散布于山、犹羊无牧、耶和华曰、斯众无主、可各安归其家、';
_1Ki22_18='以色列王谓约沙法曰、我岂不云、彼论我之预言、有凶无吉乎、';
_1Ki22_19='米该雅曰、其听耶和华之言、我见耶和华坐于其位、天上万军咸侍左右、';
_1Ki22_20='耶和华曰、谁愿诱亚哈往基列拉末、而陨没乎、其一曰如此、其一曰如彼、';
_1Ki22_21='后有神出、立于耶和华前曰、我愿诱之、';
_1Ki22_22='曰、何以诱之、曰、我将出为诳言之神、在其众先知之口、曰、尔往为之、必成其事、';
_1Ki22_23='今耶和华以诳言之灵、置尔众先知之口、耶和华有言、将加祸于尔、';
_1Ki22_24='基拿拿子西底家、前批米该雅之颊曰、耶和华之神、自我往与尔言、由于何途、';
_1Ki22_25='米该雅曰、尔匿密室之日、则必见之、';
_1Ki22_26='以色列王曰、执米该雅、归付邑宰亚们、及王子约阿施、';
_1Ki22_27='告之曰、王命拘此夫于狱、食以艰苦之饼、饮以艰苦之水、待我安归、';
_1Ki22_28='米该雅曰、如尔安归、则是耶和华未藉我而言、又曰、诸民、尔其听之、○';
_1Ki22_29='以色列王与犹大王约沙法、往基列拉末、';
_1Ki22_30='以色列王谓约沙法曰、我将改装入陈、惟尔当衣王服、以色列王遂改装入陈、';
_1Ki22_31='亚兰王曾命车长三十二人曰、尊卑俱勿与战、惟与以色列王而已、';
_1Ki22_32='车长见约沙法、则曰、此必以色列王也、遂转战之、约沙法号呼、';
_1Ki22_33='车长见非以色列王、则返而不追、';
_1Ki22_34='有人偶尔挽弓、射中以色列王甲缝、王谓御者曰、我重伤矣、旋车载我出军、';
_1Ki22_35='是日战势剧烈、王被扶立于车、以御亚兰人、创剧血流、至于车底、迨夕而死、';
_1Ki22_36='日入之际、有令传于军中曰、各归故邑故土、';
_1Ki22_37='王薨、舁至撒玛利亚、而葬于彼、';
_1Ki22_38='有人在撒玛利亚池、洗濯其车、犬舐其血、如耶和华所言、此池、娼妓素浴其中、';
_1Ki22_39='亚哈其余事迹、凡其所为、与建象牙之宫、暨筑诸邑、俱载于以色列列王纪、';
_1Ki22_40='亚哈与列祖偕眠、子亚哈谢嗣位、○';
_1Ki22_41='以色列王亚哈四年、亚撒子约沙法即位、为犹大王、';
_1Ki22_42='时、年三十有五、在耶路撒冷为王、历二十五年、其母阿苏巴、示利希女也、';
_1Ki22_43='约沙法循其父亚撒之道、不偏离之、行耶和华所悦、惟崇邱未废、民仍献祭焚香于其上、';
_1Ki22_44='约沙法与以色列王修好、';
_1Ki22_45='约沙法其余事迹、及所著之勇力、与其战绩、俱载于犹大列王纪、';
_1Ki22_46='其父亚撒时所遗娈童、约沙法尽除之于国中、';
_1Ki22_47='当时以东无王、方伯主治、';
_1Ki22_48='约沙法造他施舟、欲往俄斐取金、因在以旬迦别舟破、不果、';
_1Ki22_49='亚哈子亚哈谢告约沙法曰、容我仆与尔仆、同舟偕往、约沙法不许、';
_1Ki22_50='约沙法与列祖偕眠、同葬于大卫城、子约兰嗣位、○';
_1Ki22_51='犹大王约沙法十七年、亚哈子亚哈谢即位、在撒玛利亚、为以色列王、凡历二年、';
_1Ki22_52='行耶和华所恶、循其父母之道、与尼八子耶罗波安使以色列族陷罪之道、';
_1Ki22_53='奉事崇拜巴力、激以色列上帝耶和华之怒、皆如其父所行、';
_2Ki1_1='亚哈既卒、摩押叛以色列、';
_2Ki1_2='亚哈谢在撒玛利亚、坠楼棂致疾、乃遣使曰、往询以革伦神巴力西卜、我病得愈否、';
_2Ki1_3='耶和华之使者谕提斯比人以利亚曰、起迎撒玛利亚王之使、谓之曰、以色列中岂无上帝、乃往询以革伦神巴力西卜乎、';
_2Ki1_4='故耶和华云、尔所登之床、不得再下、必死矣、以利亚遂往、';
_2Ki1_5='使者返、王曰、尔返何为、';
_2Ki1_6='曰、有人迎而告我曰、返见遣尔之王曰、耶和华云、以色列中岂无上帝、乃遣人询以革伦神巴力西卜乎、故尔所登之床、不得再下、必死矣、';
_2Ki1_7='曰、迎尔而告以斯言者、其人形状如何、';
_2Ki1_8='曰、身衣毛衣、腰束革带、王曰、是乃提斯比人以利亚也、';
_2Ki1_9='遂遣五十夫长、率五十人诣之、见其坐于山巅、谓之曰、上帝仆欤、王命尔下、';
_2Ki1_10='以利亚谓五十夫长曰、如我为上帝仆、愿火从天降、毁灭尔及尔之五十人、于是火降自天、毁灭五十夫长、暨五十人、';
_2Ki1_11='王复遣五十夫长、率五十人往、谓之曰、上帝仆欤、王命尔速下、';
_2Ki1_12='以利亚曰、如我为上帝仆、愿火从天降、毁灭尔及尔之五十人、于是上帝之火降自天、毁灭五十夫长、暨五十人、';
_2Ki1_13='王又遣五十夫长、率五十人、既至、登山、屈膝于以利亚前、恳求曰、上帝仆欤、祈视我命、暨此五十仆之命为宝、';
_2Ki1_14='火从天降、毁灭五十夫长、及其五十人、如是者再、今祈视我命为宝、';
_2Ki1_15='耶和华之使者、谓以利亚曰、尔偕之下、勿惧之、以利亚遂起偕下、往而见王、';
_2Ki1_16='谓之曰、耶和华云、以色列中岂无上帝、可以咨诹、乃遣使询以革伦神巴力西卜乎、故尔所登之床、不得再下、必死矣、';
_2Ki1_17='王遂死、如以利亚所传耶和华之言、王无子、弟约兰嗣位、在犹大王、约沙法子约兰之二年、';
_2Ki1_18='亚哈谢其余事迹、俱载于以色列列王纪、';
_2Ki2_1='耶和华欲以旋风、接以利亚升天时、以利亚偕以利沙、由吉甲而往、';
_2Ki2_2='以利亚谓以利沙曰、耶和华遣我至伯特利、请尔待此、以利沙曰、我指维生之耶和华、及尔生命而誓、我不离尔、于是二人下伯特利、';
_2Ki2_3='居伯特利之先知徒、出迓以利沙曰、耶和华今日将接尔师、与尔相离、尔知之乎、曰、我知之、尔其缄默、';
_2Ki2_4='以利亚谓以利沙曰、耶和华遣我至耶利哥、请尔待此、曰、我指维生之耶和华、及尔生命而誓、我不离尔、于是二人至耶利哥、';
_2Ki2_5='居耶利哥之先知徒、诣以利沙曰、耶和华今日将接尔师、与尔相离、尔知之乎、曰、我知之、尔其缄默、';
_2Ki2_6='以利亚谓之曰、耶和华遣我至约但、请尔待此、曰、我指维生之耶和华、及尔生命而誓、我不离尔、于是二人前往、';
_2Ki2_7='先知徒五十人、往而遥立、与之相对、二人立于约但河滨、';
_2Ki2_8='以利亚卷其外衣击水、水分左右、二人履陆而过、';
_2Ki2_9='既过、以利亚谓以利沙曰、我未被接离尔之先、尔欲我为尔何为、则求之、以利沙曰、求使感尔之神、临我维倍、';
_2Ki2_10='曰、尔所求者、难矣哉、虽然、我被接离尔之时、尔若见我、则必得之、否则不得、';
_2Ki2_11='二人且行且语、忽有火车火马间之、以利亚乘旋风升天、';
_2Ki2_12='以利沙见而呼曰、我父欤、我父欤、以色列之车骑也、后不复见、遂取己衣、裂之为二、';
_2Ki2_13='又拾以利亚所坠之衣、返而立于约但河滨、';
_2Ki2_14='以其衣击水曰、以利亚之上帝耶和华安在、水既见击、亦分左右、以利沙过焉、';
_2Ki2_15='居耶利哥之先知徒望见之、则曰、以利亚之神临以利沙矣、遂来迎之、伏于其前、';
_2Ki2_16='谓之曰、尔仆有壮士五十在此、请尔容其往寻尔师、或耶和华之神取而投之某山某谷、曰、勿遣之、';
_2Ki2_17='彼众促之、致其愧怍、则曰、可遣之、遂遣五十人寻之、三日不遇、';
_2Ki2_18='以利沙俟于耶利哥、被遣者返、以利沙曰、我岂未告尔勿往乎、○';
_2Ki2_19='邑民谓以利沙曰、试观此邑、地势佳美、我主所见也、惟其水恶劣、土产不稔而陨、';
_2Ki2_20='曰、取新盂盛盐予我、遂取而予之、';
_2Ki2_21='以利沙出至水泉、投盐其中、曰、耶和华云、我治此水、自兹以往、不复令人死、不使土产不稔而陨、';
_2Ki2_22='其水即佳、至于今日、如以利沙所言、○';
_2Ki2_23='以利沙由此上伯特利、行于途间、有童子自邑出、戏之曰、头童者其上欤、头童者其上欤、';
_2Ki2_24='以利沙回顾、奉耶和华名诅之、遂有牝熊二、自林中出、裂童子四十二、';
_2Ki2_25='以利沙自此往迦密山、由彼返撒玛利亚、';
_2Ki3_1='犹大王约沙法十八年、亚哈子约兰在撒玛利亚即位、为以色列王、历十二年、';
_2Ki3_2='行耶和华所恶、然不似其父母、盖其父所制巴力之柱、彼除去之、';
_2Ki3_3='惟从尼八子耶罗波安陷以色列人之罪、不离弃之、○';
_2Ki3_4='摩押王米沙、畜羊者也、以羔羊十万、牡羊十万之毛、贡以色列王、';
_2Ki3_5='亚哈既没、摩押王叛以色列王、';
_2Ki3_6='时、约兰王出撒玛利亚、核以色列众、';
_2Ki3_7='遣人诣犹大王约沙法曰、摩押王叛我、尔愿偕我往攻摩押乎、曰、愿往、尔我无异、我民如尔民、我马如尔马、';
_2Ki3_8='曰、当由何路而往、曰、由以东之旷野、';
_2Ki3_9='于是以色列王、与犹大王以东王偕往、纡道而行、历程七日、军旅及所随之牲畜、无水以饮、';
_2Ki3_10='以色列王曰、哀哉、耶和华集此三王、欲付于摩押人手、';
_2Ki3_11='约沙法曰、在此、非有耶和华之先知、可藉以咨诹耶和华乎、以色列王之一仆对曰、昔倾水于以利亚之手者、沙法子以利沙在此、';
_2Ki3_12='约沙法曰、彼有耶和华之言、以色列王与约沙法、及以东王、遂往见之、';
_2Ki3_13='以利沙谓以色列王曰、我与尔何与、其诣尔父母之先知、以色列王曰、不然、耶和华集此三王、欲付于摩押人手、';
_2Ki3_14='以利沙曰、我指所事万军之主、维生之耶和华而誓、我若不视犹大王约沙法在此、必不顾尔、不见尔、';
_2Ki3_15='今当召一鼓琴者至、鼓琴时、耶和华之手临之、';
_2Ki3_16='以利沙曰、耶和华云、于此谷中、遍掘沟洫、';
_2Ki3_17='盖耶和华云、尔不见风、亦不见雨、水必盈于斯谷、尔及牲畜饮之、';
_2Ki3_18='耶和华视此犹为细事、亦必付摩押人于尔手、';
_2Ki3_19='凡诸坚城美邑、尔必毁之、伐其嘉木、塞其水泉、以石毁其腴壤、';
_2Ki3_20='诘朝献素祭时、有水自以东道而来、充溢斯地、';
_2Ki3_21='摩押人闻三王至、欲与之战、则集民众、自甫能执兵者以上、悉立于边界、';
_2Ki3_22='及旦、日照于水、摩押人夙兴、遥望其水、色红如血、';
_2Ki3_23='曰、此乃血也、三王必亡、互相攻击、摩押人乎、其往掠之、';
_2Ki3_24='既至以色列营、以色列人起而攻之、使遁于其前、从而追击、入于摩押境、';
_2Ki3_25='毁其城邑、各掷石以填其腴壤、塞其水泉、伐其嘉木、仅存吉珥哈列设石垣、发石之卒环而攻之、';
_2Ki3_26='摩押王见战势剧烈、则率执刃之士七百、欲冲过之、至以东王、而不能焉、';
_2Ki3_27='乃取当继位之冢子、献为燔祭于垣上、以色列人深恨之、于是三王去之、各返故土、';
_2Ki4_1='有一妇、先知徒之妻也、呼以利沙曰、尔仆我夫已死、彼素寅畏耶和华、尔所知也、今债主至、欲取我二子为奴、';
_2Ki4_2='以利沙曰、我可为尔何为、家中何所有、其告我、曰、婢家无长物、惟油一瓶、';
_2Ki4_3='曰、尔往于外、假空器于诸邻、勿少假焉、';
_2Ki4_4='入室闭门、尔与尔子在内、倾油于诸器、盈则移于侧、';
_2Ki4_5='乃别以利沙、闭门与子在室、子运器、妇倾油、';
_2Ki4_6='诸器既盈、妇谓子曰、再取一器、子曰、无之、油即止、';
_2Ki4_7='妇遂往告上帝仆、上帝仆曰、鬻油偿债、所余者、尔与子赖以度日、○';
_2Ki4_8='一日以利沙经书念、在彼有一贵妇、强之食、后每经其所、则入而食、';
_2Ki4_9='妇谓夫曰、我知屡经我所者、乃上帝圣仆也、';
_2Ki4_10='我侪当于屋巅、建一小室、内置床几椅及灯台、彼至我所、可寓其间、';
_2Ki4_11='一日以利沙至、入室而卧、';
_2Ki4_12='谓其仆基哈西曰、召书念妇来、遂召之至、立于其前、';
_2Ki4_13='以利沙谓其仆曰、告之云、尔既为我思虑周密、我当为尔何为、尔于王、或军长、有所求乎、妇曰、我居于我民中、安甚、';
_2Ki4_14='以利沙曰、然则为之何为、基哈西曰、妇无子、其夫已老矣、';
_2Ki4_15='曰、再召之至、既至立于门、';
_2Ki4_16='以利沙曰、岁月既周、至于此时、尔必抱子、曰、不然、我主上帝仆欤、勿诳尔婢、';
_2Ki4_17='妇果怀妊、届期生子、如以利沙所言、';
_2Ki4_18='子稍长、一日往获者所、见其父、';
_2Ki4_19='谓父曰、我首、我首、父谓仆曰、抱至其母、';
_2Ki4_20='既抱之付其母、子坐母膝、日中而死、';
_2Ki4_21='母抱之而上、置于上帝仆之床、闭门而出、';
_2Ki4_22='呼夫曰、请遣一仆、携一驴至、我趋诣上帝仆而返、';
_2Ki4_23='夫曰、今日非月朔、非安息日、尔往见之何为、曰、此行平安、';
_2Ki4_24='遂备驴、谓仆曰、驱驴前往、非我命尔、则勿缓、';
_2Ki4_25='乃往迦密山、诣上帝仆、上帝仆遥见之、谓仆基哈西曰、试观书念妇至矣、';
_2Ki4_26='汝趋迎之、问曰、尔安乎、尔夫安乎、尔子安乎、妇曰、安、';
_2Ki4_27='妇登山、诣上帝仆、则抱其足、基哈西近而推之、上帝仆曰、听之、其心忧苦、而耶和华隐之、未以示我、';
_2Ki4_28='妇曰、我岂求于我主、欲得子乎、我非曰勿诳我乎、';
_2Ki4_29='以利沙谓基哈西曰、束尔腰、执我杖而往、遇人勿问安、人问安勿答之、置我杖于子面、';
_2Ki4_30='子之母曰、我指维生之耶和华、与尔生命而誓、我不离尔、以利沙遂起随之、';
_2Ki4_31='基哈西先往、置杖于子面、而无声无觉、乃返迎以利沙、告之曰、子未醒、';
_2Ki4_32='以利沙入室、见子已死、卧于其床、';
_2Ki4_33='遂闭门、惟其二人在内、祈祷耶和华、';
_2Ki4_34='既而登床、伏于子身、口与口、目与目、手与手、皆相对、又伏于子身、子体渐温、';
_2Ki4_35='乃下、往来于室中、复上、伏于子身、子发嚏七、目遂启、';
_2Ki4_36='以利沙召基哈西曰、召书念妇至、乃召之、既至、以利沙曰、抱尔子、';
_2Ki4_37='妇入、在其足前、俯伏于地、抱子而出、○';
_2Ki4_38='以利沙复至吉甲、其地适饥、先知徒坐于其前、以利沙命其仆曰、置巨釜、为先知徒煮羹、';
_2Ki4_39='有人往田采蔬、遇野瓜摘之、盈怀而归、剖之、投于煮羹之釜、不识之也、';
_2Ki4_40='倾之出、以予众、食时、众呼曰、上帝仆欤、釜中有死毒、遂不能食、';
_2Ki4_41='以利沙曰、携面至、遂投面于釜、曰、倾之出、予众食、而釜中无毒矣、○';
_2Ki4_42='有人自巴力沙利沙来、携初实之麰麦饼二十、及新穗、藏于囊中、奉于上帝仆、上帝仆曰、予众食之、';
_2Ki4_43='其仆曰、何也、岂陈此以供百人乎、曰、予众食之、盖耶和华云、众必食之而有余、';
_2Ki4_44='仆遂陈于众前、食之而有余、如耶和华所言、';
_2Ki5_1='亚兰王之军长乃缦、在其主前为大为尊、缘耶和华藉之使亚兰获胜、素为英武、第患癞疾、';
_2Ki5_2='昔亚兰人结队而出、自以色列境虏一少女、服事乃缦之妻、';
_2Ki5_3='女谓主母曰、深愿我主与先知偕、在于撒玛利亚、彼必愈其癞、';
_2Ki5_4='乃缦入告其主曰、以色列地之女、所言如此、';
_2Ki5_5='亚兰王曰、尔往哉、我致书于以色列王、乃缦遂往、携银十他连得、金六千舍客勒、衣十袭、';
_2Ki5_6='赍书致以色列王曰、尔得此书、则知我遣臣仆乃缦诣尔、俾愈其癞、';
_2Ki5_7='以色列王阅书、裂其衣曰、我岂为上帝、能死生人乎、彼乃遣人诣我、使愈其癞、尔其思之、可知彼乃构衅于我、';
_2Ki5_8='上帝仆以利沙闻以色列王裂衣、则遣人诣之、曰、何为裂衣、令其人就我、则知以色列中有先知也、';
_2Ki5_9='于是乃缦率车马而至、立于以利沙宅门、';
_2Ki5_10='以利沙遣使谓之曰、往约但河沐浴七次、则尔肤复原而得洁、';
_2Ki5_11='乃缦怒而退曰、我意彼必出而见我、立而吁其上帝耶和华之名、摇手于患处、使癞者得愈、';
_2Ki5_12='大马色之河、亚罢拿与法珥法、较以色列诸水、岂不尤佳乎、我不可浴于彼、而得洁乎、遂忿然反身而去、';
_2Ki5_13='其仆进而谓之曰、我父欤、先知若命尔行一大事、尔岂不行之、况仅言沐浴而得洁乎、';
_2Ki5_14='乃缦遂下、遵上帝仆之言、濡于约但七次、其肤复原、如婴孩之肤而洁焉、';
_2Ki5_15='遂与从者返诣上帝仆、立于其前曰、今我知以色列而外、天下无上帝、祈受尔仆之馈、';
_2Ki5_16='曰、我指所事维生之耶和华而誓、我必不受、乃缦强之、惟彼固辞、';
_2Ki5_17='乃缦曰、如不受、求尔以二骡可负之土赐尔仆、今而后、尔仆不献燔祭及他祭于他神、惟献于耶和华、';
_2Ki5_18='但有一事、愿耶和华宥尔仆、即我主入临门庙崇拜时、倚于我手、我随之而鞠躬、愿耶和华宥尔仆于此事、';
_2Ki5_19='曰、安然而去、遂行、相去未远、○';
_2Ki5_20='上帝仆以利沙之仆基哈西曰、我主惜此亚兰人乃缦之费、不受其手所携者、我指维生之耶和华而誓、我必追之、少索其物、';
_2Ki5_21='基哈西遂追乃缦、乃缦见人趋而追之、下车迓之曰、安乎、';
_2Ki5_22='曰、安、我主遣我告尔曰、适有先知徒少者二人、自以法莲山地至我、请尔以银一他连得、衣二袭予之、';
_2Ki5_23='乃缦曰、请受二他连得、强之受、乃以银二他连得、置于二囊、及衣二袭、付于二仆、二仆荷之、行于其前、';
_2Ki5_24='既至山冈、则由仆手接之、藏于室、遣二人去、';
_2Ki5_25='基哈西入、立于主前、以利沙曰、基哈西、汝奚自、曰、尔仆无所往、';
_2Ki5_26='曰、其人下车、转而迓尔时、我心岂不偕往乎、是时岂可受银与衣、以购橄榄园、葡萄园、牛羊仆婢乎、';
_2Ki5_27='缘此、乃缦之癞必附尔身、爰及苗裔、至于永世、基哈西退而出、遂为癞者、其白如雪、';
_2Ki6_1='先知徒谓以利沙曰、我与尔同居之处、狭隘太甚、';
_2Ki6_2='求尔容我往约但、各取材木、在彼建室以居、曰、往哉、';
_2Ki6_3='或曰、求尔与仆偕往、曰、我往、';
_2Ki6_4='遂与俱往、至约但伐木、';
_2Ki6_5='一人斫木时、斧脱柯坠于水、呼曰、惜哉、我主欤、此乃贷于人者、';
_2Ki6_6='上帝仆曰、坠于何所、遂示其处、则斩木投水、铁上浮、';
_2Ki6_7='曰、尔其取之、遂伸手取之、○';
_2Ki6_8='亚兰王与以色列战、与其臣议曰、我必于某处建营、';
_2Ki6_9='上帝仆遣人诣以色列王曰、尔其慎之、勿经某处、盖亚兰人至矣、';
_2Ki6_10='以色列王遣人至上帝仆所戒之处、而脱其害、非仅一二次已也、';
_2Ki6_11='亚兰王缘此中心烦扰、召其臣谓之曰、我中谁助以色列王、尔曹不告我乎、';
_2Ki6_12='一臣曰、我主我王欤、非也、乃以色列之先知以利沙、以王在寝室所言者、告以色列王、';
_2Ki6_13='王曰、往视其人何在、我则遣人执之、或告曰、在多坍、';
_2Ki6_14='乃遣车马大军夜至、而围其邑、';
_2Ki6_15='上帝仆之仆夙兴而出、见军旅车马围城、则曰、哀哉、我主欤、我侪将何为、';
_2Ki6_16='曰、勿惧、偕我者较偕彼者尤众、';
_2Ki6_17='以利沙祷曰、耶和华欤、求尔启其目、使之得见、耶和华启少者之目、则见遍山火车火马、环绕以利沙、';
_2Ki6_18='敌军既至、以利沙祷耶和华曰、祈使斯众目瞆、耶和华即瞆其目、如以利沙之言、';
_2Ki6_19='以利沙谓之曰、此非其途、亦非其邑、尔其从我、我导尔至所寻者、遂导之至撒玛利亚、';
_2Ki6_20='既入撒玛利亚、以利沙曰、耶和华欤、启斯众之目、使之得见、耶和华启其目、彼乃得见、知在撒玛利亚邑中、';
_2Ki6_21='以色列王见之、谓以利沙曰、我父欤、我击之可乎、我击之可乎、';
_2Ki6_22='曰、不可击之、以刃以弓所虏者、可击之乎、当陈饼与水于其前、使之饮食、而返其主、';
_2Ki6_23='王为之设盛馔、饮食既毕、遣之去、乃归其主、自此亚兰军旅、不再侵以色列境、○';
_2Ki6_24='厥后、亚兰王便哈达集其全军而上、围撒玛利亚、';
_2Ki6_25='撒玛利亚饥甚、被困、至一驴之首、售银八十舍客勒、鸽粪二升、售银五舍客勒、';
_2Ki6_26='以色列王经行城垣、有妇呼曰、我主我王欤、其助我、';
_2Ki6_27='曰、如耶和华不助尔、我何由助尔、由禾场或酒醡乎、';
_2Ki6_28='又曰、尔有何事、妇曰、此妇谓我曰、取尔子、我侪今日食之、明日则食我子、';
_2Ki6_29='于是烹我子而食之、次日我曰、取尔子、我侪食之、彼匿其子、';
_2Ki6_30='王闻妇言则裂其衣、由城垣而过、民见其内衣麻衣、';
_2Ki6_31='王曰、今日若容沙法子以利沙之首、仍在其身、则愿上帝罚我维倍、';
_2Ki6_32='以利沙坐于室、长老偕坐、王遣侍者先往、使者未至、以利沙谓长老曰、试观此凶人之子、遣人取我首、使者至、尔则闭门、严守而御之、其主之足昔、非随其后乎、';
_2Ki6_33='言时、使者至、王随至、曰、此灾降自耶和华、我何为复徯耶和华乎、';
_2Ki7_1='以利沙曰、宜听耶和华之言、耶和华云、明日此时、在撒玛利亚邑门、细面一细亚、售银一舍客勒、麰麦二细亚、售银一舍客勒、';
_2Ki7_2='扶王之军长谓上帝仆曰、即耶和华启牖于天、岂能有此事乎、以利沙曰、尔必目睹、惟不得食、○';
_2Ki7_3='邑门有癞者四人、相语曰、我坐此待毙、何为哉、';
_2Ki7_4='若云入邑、则邑中饥、必死于彼、如坐于此、亦必死焉、其来、我侪往降于亚兰军、如存我生、则生、如杀我、则死耳、';
_2Ki7_5='薄暮遂起、往亚兰营、至营之边隅、阒其无人、';
_2Ki7_6='盖耶和华使亚兰军旅、闻车声马声、大军之声、则相语曰、以色列王必贿赫族、与埃及诸王、来攻我矣、';
_2Ki7_7='薄暮即起而遁、弃其帐幕马驴、留营如故、祇逃其生、';
_2Ki7_8='癞者至营之边隅、入一幕、式食式饮、携其金银衣服、出而匿之、返入他幕、亦携其物匿之、';
_2Ki7_9='乃相语曰、我所为者未善、今日有佳音、而我侪默尔、待至平旦、罪必及我、我侪其往、报于王家、';
_2Ki7_10='遂往、呼守门者、告之曰、我至亚兰营、见无人在、亦无人声、惟马驴系焉、帐幕如故、';
_2Ki7_11='守门者乃呼告于王家、';
_2Ki7_12='王夜起、谓其臣曰、亚兰人于我所为、我以示尔、彼知我饥、故出营伏于田、意谓其人出城时、我侪则生擒之、而入其邑、';
_2Ki7_13='一臣对曰、请于邑中所遗之马、遣人取其五匹、而往窥之、以色列人几至灭绝、此马之数、如遗民焉、';
_2Ki7_14='遂取马与二车、王遣之追袭亚兰军曰、往而察之、';
_2Ki7_15='乃追袭之、至约但、见衣械遍于途、即亚兰人疾遁而弃者、使者返告于王、';
_2Ki7_16='民遂出、掠亚兰营、于是细面一细亚、售银一舍客勒、麰麦二细亚、售银一舍客勒、如耶和华所言、';
_2Ki7_17='王委扶之之军长监邑门、民于邑门践之而死、如上帝仆于王来见时所言、';
_2Ki7_18='盖上帝仆曾言于王曰、明日此时、在撒玛利亚邑门、细面一细亚、售银一舍客勒、麰麦二细亚、售银一舍客勒、';
_2Ki7_19='其时军长谓上帝仆曰、即耶和华启牖于天、岂能有此事乎、曰、尔必目睹、惟不得食、';
_2Ki7_20='斯皆应于其身、民于邑门践之而死、';
_2Ki8_1='以利沙曾谓所苏其子之妇曰、尔与尔家、起往可居之地而居、盖耶和华必使饥馑临于斯土、历至七年、';
_2Ki8_2='妇起、遵上帝仆之言、携其家往居非利士地、历至七年、';
_2Ki8_3='七年之末、妇自非利士地而返、为其第宅田亩、往吁于王、';
_2Ki8_4='时、王与上帝仆之仆基哈西相语曰、请以以利沙所行之大事告我、';
_2Ki8_5='基哈西以其苏死者之事告王、适所苏其子之妇、为第宅田亩吁王、基哈西曰、我主我王、此即其妇、此即其子、乃以利沙所苏者、';
_2Ki8_6='王问妇、妇告之、遂命一宦者曰、凡属此妇、暨其离国至今、田亩所产者、悉反之、○';
_2Ki8_7='以利沙至大马色、亚兰王便哈达遘疾、或告之曰、上帝仆至此、';
_2Ki8_8='王命哈薛曰、尔携礼物、往迎上帝仆、托之询于耶和华、我病得愈否、';
_2Ki8_9='哈薛遂往迎之、以四十驼、负大马色各种佳品、以为礼物、既至、立于其前曰、尔子亚兰王便哈达、遣我诣尔曰、我病得愈否、';
_2Ki8_10='以利沙曰、汝往告之曰、尔必愈、然耶和华曾示我彼必死、';
_2Ki8_11='遂注视哈薛、致其愧怍、上帝仆乃哭、';
_2Ki8_12='哈薛曰、我主何为而哭、曰、我知尔于以色列人将行之恶、以火毁其坚城、以刃杀其丁壮、掷毙其婴孩、刳剔其孕妇、';
_2Ki8_13='哈薛曰、仆何人斯、乃一犬耳、焉能行此大事、以利沙曰、耶和华已示我、尔必为亚兰王、';
_2Ki8_14='哈薛别以利沙、返见其主、其主问曰、以利沙与尔何言、曰、言尔必愈、';
_2Ki8_15='翌日、哈薛以裯濡水、覆其面、致之死、哈薛遂继其位、○';
_2Ki8_16='以色列王亚哈子约兰五年、犹大王约沙法尚在位时、其子约兰即位、';
_2Ki8_17='时、年三十有二、在耶路撒冷为王、凡历八年、';
_2Ki8_18='循以色列诸王之道、如亚哈家所为、盖娶亚哈女为妻、行耶和华所恶、';
_2Ki8_19='然耶和华以其仆大卫故、不灭犹大、依其所许、永锡灯光于大卫、爰及子孙、';
_2Ki8_20='当约兰时、以东叛犹大、脱于其手、立王自治、';
_2Ki8_21='约兰率所有之车至撒益、以东人围之、约兰夜起击之、及其车长、犹大民遁、各归其幕、';
_2Ki8_22='如是以东叛犹大、至于今日、立拿亦同时而叛、';
_2Ki8_23='约兰其余事迹、凡其所行、俱载于犹大列王纪、';
_2Ki8_24='约兰与列祖偕眠、同葬于大卫城、子亚哈谢嗣位、○';
_2Ki8_25='以色列王亚哈子约兰十二年、犹大王约兰子亚哈谢即位、';
_2Ki8_26='时、年二十有二、在耶路撒冷为王、仅历一年、其母名亚他利雅、乃以色列王暗利之孙也、';
_2Ki8_27='亚哈谢循亚哈家之道、行耶和华所恶、如亚哈家所为、因其为亚哈家之婿也、';
_2Ki8_28='彼与亚哈子约兰往基列拉末、与亚兰王哈薛战、约兰为亚兰人所伤、';
_2Ki8_29='约兰返耶斯列、医其在拉末与亚兰王哈薛战时、所受之伤、犹大王约兰子亚哈谢因其疾病、下耶斯列视之、';
_2Ki9_1='先知以利沙召先知徒一人、命之曰、束尔腰、执膏一瓶、往基列拉末、';
_2Ki9_2='既至、寻宁示孙、约沙法子耶户、使之起而离其昆弟、携入内室、';
_2Ki9_3='以膏瓶倾于其首曰、耶和华云、我膏尔为以色列王、即启门而遁、勿延、';
_2Ki9_4='先知少者遂往基列拉末、';
_2Ki9_5='既至、见诸军长皆坐、曰、军长欤、我有言告汝、耶户曰、我中何人、曰、军长欤、即尔也、';
_2Ki9_6='耶户起而入室、少者倾膏于其首、谓之曰、以色列之上帝耶和华云、我膏尔为耶和华民以色列之王、';
_2Ki9_7='尔必击尔主亚哈家、俾我于耶洗别之身、报我仆众先知、及耶和华诸仆之血仇、';
_2Ki9_8='亚哈全家必灭、亚哈丁男、无论被束者、自由者、悉绝之于以色列中、';
_2Ki9_9='我必使亚哈家、如尼八子耶罗波安、及亚希雅子巴沙之家然、';
_2Ki9_10='耶洗别必在耶斯列田、为犬所噬、无人葬之、言竟、启门而遁、';
_2Ki9_11='耶户出、至其主之诸臣、其一问曰、安乎、此颠狂者诣尔何事、曰、尔识其人、亦知其言、';
_2Ki9_12='曰、此诳言也、尔其告我、曰、彼如此谓我曰、耶和华云、我膏尔为以色列王、';
_2Ki9_13='众急以其衣置于阶之上级、使耶户坐其上、吹角曰、耶户为王矣、';
_2Ki9_14='于是宁示孙、约沙法子耶户叛约兰、初、约兰与以色列众御亚兰王哈薛、戍守基列拉末、';
_2Ki9_15='约兰王返耶斯列、医其与亚兰王哈薛战时、所受之伤、耶户告众曰、若惬尔意、则勿容人出邑、往报于耶斯列、';
_2Ki9_16='耶户乃乘车往耶斯列、因约兰卧病于彼、犹大王亚哈谢来视之、';
_2Ki9_17='守望者立于耶斯列台、见耶户之军将至、曰、我见一军、约兰曰、遣骑兵往迎之、问曰、安否、';
_2Ki9_18='骑兵遂往迎之、曰、王云安否、耶户曰、安否与尔何与、其转而随我后、守望者告曰、使者至彼而不返、';
_2Ki9_19='又遣骑兵、既至、曰、王云安吾、耶户曰、安否与尔何与、其转而随我后、';
_2Ki9_20='守望者又告曰、使者至彼而不返、来者御车之势、有若宁示孙耶户、盖其御猛甚也、';
_2Ki9_21='约兰曰、驾、遂备车、以色列王约兰、犹大王亚哈谢、各乘其车、往迎耶户、遇于耶斯列人拿伯之田、';
_2Ki9_22='约兰见耶户、则曰、耶户欤、安否、曰、尔母耶洗别、淫行巫术若是之多、焉得安乎、';
_2Ki9_23='约兰旋辕而遁、谓亚哈谢曰、亚哈谢欤、是叛也、';
_2Ki9_24='耶户极力弯弓、射中约兰两臂之间、矢穿其心而出、遂仆于车、';
_2Ki9_25='耶户谓其军长毕甲曰、取而投于耶斯列人拿伯之田、尔其追思、尔我同乘、随其父亚哈时、耶和华预言之、';
_2Ki9_26='曰、昨日我见拿伯及其诸子之血、必于是田报之、今投之于此田、循耶和华所言、';
_2Ki9_27='犹大王亚哈谢见此、遂由园亭之道而遁、耶户追之、曰、击之于车中、至近以伯莲之姑珥阪、击之、乃遁至米吉多而死、';
_2Ki9_28='其臣载之于车、至耶路撒冷、葬于其墓、偕其列祖、在大卫城、○';
_2Ki9_29='亚哈谢即位、为犹大王时、乃在亚哈子约兰之十一年、○';
_2Ki9_30='耶户既至耶斯列、耶洗别闻之、画眉饰首、自牖而观、';
_2Ki9_31='耶户入门、耶洗别曰、弑主之心利欤、安乎、';
_2Ki9_32='耶户仰视其牖曰、为我者谁乎、有二三宦者自牖观之、';
_2Ki9_33='耶户曰、掷之下、遂掷之、血溅于壁及马、耶户以足践之、';
_2Ki9_34='耶户入而饮食、既而命曰、收此服诅之妇葬之、以其为王女也、';
_2Ki9_35='遂往葬之、仅得其头颅、与足及手掌而已、';
_2Ki9_36='反告耶户、耶户曰、此乃耶和华藉其仆、提斯比人以利亚所言曰、耶洗别之肉、必在耶斯列田、为犬所噬、';
_2Ki9_37='其尸必在耶斯列田、如田间之粪壤、致人不得曰、此乃耶洗别也、';
_2Ki10_1='亚哈有子七十、在撒玛利亚、耶户作书、寄撒玛利亚、致耶斯列之首领即长老、及教育亚哈诸子者、';
_2Ki10_2='曰、尔主之子偕尔、亦有车马、器械坚城、';
_2Ki10_3='尔接此书、可择尔主众子中、贤而适宜者、俾践其父之位、而为尔主之家战争、';
_2Ki10_4='彼众惧甚、曰、二王不能御之、我侪何能御乎、';
_2Ki10_5='家宰邑宰长老、及教育亚哈子者、遣人诣耶户曰、我为尔仆、凡所命者、我必行之、我不立人为王、尔视为善者则行之、';
_2Ki10_6='耶户复致书曰、尔若为我、听从我言、明日此时、携尔主众子之首、至耶斯列见我、时、王子七十人、与邑中显贵教育之者偕居、';
_2Ki10_7='书至、遂执王子七十人杀之、盛首于筐、送至耶斯列耶户所、';
_2Ki10_8='或告耶户曰、彼携王子之首而至、耶户曰、列为二堆、在于邑门、至于明旦、';
_2Ki10_9='诘朝、耶户出、立而告众曰、尔曹皆义、我叛我主而弑之、惟杀此众者为谁、';
_2Ki10_10='可知耶和华论亚哈家所言、无一或失、盖耶和华藉其仆以利亚所言、今悉成焉、';
_2Ki10_11='凡在耶斯列、亚哈家所遗者、及其大臣、密友祭司、耶户尽杀之、靡有孑遗、';
_2Ki10_12='遂起、往撒玛利亚、途间至剪羊所、';
_2Ki10_13='遇犹大王亚哈谢之昆弟、问之曰、尔为谁、曰、我乃亚哈谢昆弟、今往问王与太后之子安、';
_2Ki10_14='耶户命曰、生擒之、遂生擒之、戮于剪羊所之坑侧、四十二人、靡有孑遗、○';
_2Ki10_15='耶户离彼而往、遇利甲子约拿达来迎、乃问其安曰、尔心正直向我、如我心之正直向尔乎、约拿达曰、然、曰、如是、则与我携手、遂与携手、耶户挽之登车、';
_2Ki10_16='曰、与我偕往、视我为耶和华之热中、乃使之乘车、';
_2Ki10_17='既至撒玛利亚、则杀亚哈家所遗者、至于尽灭、如耶和华语以利亚之言、○';
_2Ki10_18='耶户集民众、谓之曰、亚哈奉事巴力犹少、耶户将事之加多焉、';
_2Ki10_19='今我欲献大祭于巴力、当召巴力之众先知、与崇拜巴力者、及其祭司、使悉诣我、勿遗一人、凡不至者、必不得生、耶户言此、乃施诡计、欲灭崇拜巴力之人耳、';
_2Ki10_20='耶户曰、当为巴力特设肃会、遂宣告焉、';
_2Ki10_21='耶户遣人遍行以色列境、凡崇拜巴力者咸至、不遗一人、入巴力庙、充塞其间、';
_2Ki10_22='耶户命掌礼服者曰、取礼服、予崇拜巴力者衣之、遂取而予之、';
_2Ki10_23='耶户与利甲子约拿达、入巴力庙、谓崇拜巴力者曰、试观察之、免有耶和华之仆在尔中、惟崇拜巴力者而已、';
_2Ki10_24='乃入献燔祭与他祭、耶户预置八十人于庙外、告之曰、我所付于尔手者、若遁其一、纵之去者、必以己命代之、';
_2Ki10_25='献燔祭毕、耶户命卫士及诸军长曰、入而杀之、勿容一人出、卫士及军长遂以刃杀之、掷尸于外、而往巴力庙之邑、';
_2Ki10_26='取庙中之柱像、出而焚之、';
_2Ki10_27='毁巴力之柱像、摧其庙以为厕、迄于今日、';
_2Ki10_28='如是耶户灭巴力于以色列中、';
_2Ki10_29='惟不离弃尼八子耶罗波安陷以色列人之罪、即在伯特利与但之金犊、';
_2Ki10_30='耶和华谕耶户曰、因尔行我所视为善者、依我心意、待亚哈家、尔之子孙必居以色列国位、历至四世、';
_2Ki10_31='然耶户不专心注意、遵行以色列上帝耶和华之法律、不离弃耶罗波安陷以色列人之罪、○';
_2Ki10_32='当时耶和华始割裂以色列、哈薛击其四境、';
_2Ki10_33='即约但东、基列全地、自亚嫩溪之亚罗珥、击迦得流便玛拿西人之地、基列与巴珊、';
_2Ki10_34='耶户其余事迹、凡其所行、与其勇力、俱载于以色列列王纪、';
_2Ki10_35='耶户与列祖偕眠、葬于撒玛利亚、子约哈斯嗣位、';
_2Ki10_36='耶户在撒玛利亚为以色列王、凡二十有八年、';
_2Ki11_1='亚哈谢母亚他利雅见子已死、起而歼灭王室、';
_2Ki11_2='约兰王女、亚哈谢妹约示巴于见杀之王子中、窃亚哈谢子约阿施出、与其乳媪、藏于寝室、以避亚他利雅、免其被杀、';
_2Ki11_3='约阿施与其乳媪、偕匿于耶和华室、历有六年、亚他利雅治理斯土、○';
_2Ki11_4='越至七年、耶何耶大遣人召迦利族与卫士之百夫长、导入耶和华室、与之立约、使在耶和华室发誓、以王子示之、';
_2Ki11_5='命之曰、尔当如是而行、凡安息日入值者、三分之一宜守王宫、';
_2Ki11_6='三分之一守苏珥门、三分之一守卫士后之门、如是守护王宫、以为防御、';
_2Ki11_7='安息日退值之二队、必守护耶和华室、在王四周、';
_2Ki11_8='各执器械以环之、凡侵尔班列者、必杀之、王出入时、尔必与偕、';
_2Ki11_9='百夫长咸遵祭司耶何耶大之命而行、各率其人、安息日入值退值者、俱诣祭司耶何耶大、';
_2Ki11_10='祭司以耶和华室所藏大卫之干戈、予百夫长、';
_2Ki11_11='卫士手执器械、立于王之四周、自室右至室左、环坛与室、';
_2Ki11_12='祭司导王子出、加冕于其首、予以法律、膏之为王、众鼓掌曰、愿王万岁、';
_2Ki11_13='亚他利雅闻卫士与民之声、则入耶和华室、至于民所、';
_2Ki11_14='望见王循常例立于柱侧、百夫长与吹角者侍于王侧、四境之民欢忻吹角、亚他利雅裂衣、呼曰、叛矣、叛矣、';
_2Ki11_15='祭司耶何耶大命统军之百夫长曰、由队伍之间拥之出、随其后者、必杀以刃、盖祭司曰、勿杀之于耶和华室、';
_2Ki11_16='遂辟易而出之、妇由马道至王宫、见杀于彼、○';
_2Ki11_17='耶何耶大使王及民、与耶和华立约、俾为耶和华之民、又使王与民立约、';
_2Ki11_18='四境之民、往巴力庙毁之、摧其坛、碎其像、杀巴力之祭司玛坦于坛前、祭司设官守耶和华室、';
_2Ki11_19='率诸百夫长、暨迦利族与卫士、以及四境之民、自耶和华室、导王而下、由卫士门、入于王宫、遂即王位、';
_2Ki11_20='四境之民欢乐、邑内平康、亚他利雅见杀于王宫、约阿施即位时、年甫七龄、';
_2Ki12_1='耶户七年、约阿施即位、在耶路撒冷为王、历四十年、其母名西比亚、别是巴人也、';
_2Ki12_2='约阿施在祭司耶何耶大训诲之日、行耶和华所悦、';
_2Ki12_3='惟崇邱未废、民仍献祭焚香于其上、○';
_2Ki12_4='约阿施谓诸祭司曰、凡输入耶和华室、区别为圣之物、所值通用之金、或各人所估身价之金、或从心所愿、输于耶和华室之金、';
_2Ki12_5='祭司各自相识之人受之、修葺殿宇破坏之处、';
_2Ki12_6='至约阿施王二十三年、殿宇之破坏、祭司尚未修葺、';
_2Ki12_7='故约阿施王召大祭司耶何耶大、与众祭司、谓之曰、殿宇破坏、胡不修葺、今而后、勿复受相识者之金、宜出此金、修葺殿宇之破坏、';
_2Ki12_8='诸祭司应命、不复受金于民、亦不修葺殿宇、';
_2Ki12_9='惟祭司耶何耶大取一匮、凿孔于盖、置诸坛侧、在入耶和华室之右、凡输耶和华室之金、守门之祭司咸纳于其中、';
_2Ki12_10='匮中金多、则王之缮写与祭司长至、将耶和华室所得之金、核而封之、';
_2Ki12_11='以所权之金、付于督耶和华室之工作者、转予建造之木工及匠役、';
_2Ki12_12='又予瓦工石工、复购材木、及凿成之石、以修葺耶和华室之破坏、并为一切修室之用、';
_2Ki12_13='惟所输耶和华室之金、不以制耶和华室中之银杯剪盂角、及诸金银器皿、';
_2Ki12_14='乃以予督工者、修葺耶和华室、';
_2Ki12_15='以金付于督理、转予工匠、不与核算其数、因其行事诚实也、';
_2Ki12_16='惟补过祭与赎罪祭之金、不入耶和华室、俱归祭司、○';
_2Ki12_17='时、亚兰王哈薛、上攻迦特取之、遂定志上耶路撒冷、';
_2Ki12_18='犹大王约阿施、以其祖父犹大王约沙法、约兰、亚哈谢、所区别之物、与己所献为圣之物、及耶和华室与王宫府库、所有之金、悉馈亚兰王哈薛、哈薛乃去耶路撒冷、';
_2Ki12_19='约阿施其余事迹、凡其所行、俱载于犹大列王纪、';
_2Ki12_20='约阿施之臣叛、弑之于近悉罗之米罗宫、';
_2Ki12_21='弑王之臣、乃示米押子约撒甲、朔默子约萨拔、王与列祖同葬于大卫城、子亚玛谢嗣位、';
_2Ki13_1='犹大王亚哈谢子约阿施二十三年、耶户子约哈斯即位、在撒玛利亚为以色列王、历十七年、';
_2Ki13_2='行耶和华所恶、从尼八子耶罗波安陷以色列人之罪、不离弃之、';
_2Ki13_3='耶和华遂怒以色列人、常付之于亚兰王哈薛、及其子便哈达之手、';
_2Ki13_4='约哈斯恳求耶和华、耶和华垂听、因见以色列人受亚兰王之虐也、';
_2Ki13_5='耶和华赐救者于以色列人、俾脱亚兰人手、居于其幕如故、';
_2Ki13_6='然不离弃耶罗波安家之罪、即陷以色列人之罪、从之而行、留木偶于撒玛利亚、';
_2Ki13_7='亚兰王歼灭约哈斯之民、蹂躏之如禾场之土、惟遗骑兵五十、战车十乘、步卒一万、';
_2Ki13_8='约哈斯其余事迹、凡其所行、与其勇力、俱载于以色列列王纪、';
_2Ki13_9='约哈斯与列祖偕眠、葬于撒玛利亚、子约阿施嗣位、○';
_2Ki13_10='犹大王约阿施三十七年、约哈斯子约阿施即位、在撒玛利亚为以色列王、历十六年、';
_2Ki13_11='行耶和华所恶、不离弃尼八子耶罗波安陷以色列人之罪、从之而行、';
_2Ki13_12='约阿施其余事迹、凡其所行、及与犹大王亚玛谢战鬬之勇力、俱载于以色列列王纪、';
_2Ki13_13='约阿施与列祖偕眠、同以色列诸王葬于撒玛利亚、耶罗波安践其位、○';
_2Ki13_14='初、以利沙遘致死之疾、以色列王约阿施下而诣之、俯于其面而哭、曰、我父欤、我父欤、以色列之车骑也、';
_2Ki13_15='以利沙曰、取弓与矢、王遂取之、';
_2Ki13_16='又曰、以手执弓、遂执之、以利沙按手于王手、';
_2Ki13_17='曰、启东牖、遂启之、以利沙曰、射、遂射、以利沙曰、是耶和华获胜之矢、即胜亚兰之矢、盖尔必在亚弗、击亚兰人、至于尽灭、';
_2Ki13_18='又曰、取矢、遂取之、曰、击地、乃三击而止、';
_2Ki13_19='上帝仆怒之曰、尔宜击地五六次、则必击亚兰人、至于尽灭、今击之仅三次而已、○';
_2Ki13_20='以利沙卒而葬、岁首摩押军旅犯境、';
_2Ki13_21='适有人葬死者、见军旅至、则投尸于以利沙墓、尸触以利沙之骨、则苏而立、○';
_2Ki13_22='约哈斯在位时、亚兰王哈薛恒虐以色列人、';
_2Ki13_23='惟耶和华因与亚伯拉罕以撒雅各所立之约、施恩矜恤之、眷顾之、尚不灭之、不逐之于其前、';
_2Ki13_24='亚兰王哈薛卒、子便哈达嗣位、';
_2Ki13_25='昔哈薛与约阿施父约哈斯战、取其数邑、今约阿施三击哈薛子便哈达、恢复以色列邑、';
_2Ki14_1='以色列王约哈斯子约阿施二年、犹大王约阿施子亚玛谢即位、';
_2Ki14_2='时、年二十有五、在耶路撒冷为王、凡二十九年、其母名约耶但、耶路撒冷人也、';
_2Ki14_3='亚玛谢行耶和华所悦、惟不若厥祖大卫、乃效其父约阿施所为、';
_2Ki14_4='崇邱未废、民仍献祭焚香于其上、';
_2Ki14_5='国既坚定、则诛弑其父之臣、';
_2Ki14_6='而弗杀凶人之子、依摩西律书所载、耶和华命云、勿因子而杀父、勿因父而杀子、各因己罪而死、';
_2Ki14_7='亚玛谢于盐谷、击以东人一万、攻西拉取之、易其名曰约帖、至于今日、○';
_2Ki14_8='亚玛谢遣使见耶户孙、约哈斯子、以色列王约阿施曰、来、尔我晤面、';
_2Ki14_9='以色列王约阿施、遣使见犹大王亚玛谢曰、利巴嫩之蒺藜、遣使谓利巴嫩之香柏曰、以尔女妻我子、有利巴嫩之野兽过之、践其蒺藜、';
_2Ki14_10='尔击以东、心高而夸耀之、安居于家可耳、何为招祸、以致倾覆、犹大与尔偕亡乎、';
_2Ki14_11='亚玛谢弗听、以色列王约阿施遂上、与犹大王亚玛谢晤面于犹大之伯示麦、';
_2Ki14_12='犹大人败于以色列人前、遁而归幕、';
_2Ki14_13='以色列王约阿施擒亚哈谢孙、约阿施子、犹大王亚玛谢于伯示麦、遂至耶路撒冷、毁其城垣、自以法莲门、至城隅之门、凡四百肘、';
_2Ki14_14='取耶和华室与王宫府库、所有之金银、及器皿、并取人为质、而返撒玛利亚、';
_2Ki14_15='约阿施其余事迹、凡其所行、与其勇力、及与犹大王亚玛谢战鬬、俱载于以色列列王纪、';
_2Ki14_16='约阿施与列祖偕眠、同以色列诸王葬于撒玛利亚、子耶罗波安嗣位、○';
_2Ki14_17='以色列王约哈斯子约阿施卒后、犹大王约阿施子亚玛谢、犹在世十五年、';
_2Ki14_18='亚玛谢其余事迹、俱载于犹大列王纪、';
_2Ki14_19='耶路撒冷有人叛之、遂遁于拉吉、叛党遣人至拉吉弑之、';
_2Ki14_20='乃以马负其尸、至耶路撒冷、同列祖葬于大卫城、';
_2Ki14_21='犹大民众立亚撒利雅、继父亚玛谢为王、时、年十有六岁、';
_2Ki14_22='亚玛谢与列祖偕眠后、亚撒利雅恢复以拉他、归于犹大、而重建之、○';
_2Ki14_23='犹大王约阿施子亚玛谢十五年、以色列王约阿施子耶罗波安即位、在撒玛利亚为王、历四十一年、';
_2Ki14_24='行耶和华所恶、不离弃尼八子耶罗波安陷以色列人之罪、';
_2Ki14_25='耶罗波安恢复以色列之境、自哈马道、至亚拉巴海、如以色列之上帝耶和华藉其仆、迦特希弗人亚米太子先知约拿所言、';
_2Ki14_26='盖耶和华见以色列人艰苦殊甚、被束者、自由者、消亡殆尽、亦无辅助以色列者、';
_2Ki14_27='耶和华未言必涂以色列之名于天下、乃藉约阿施子耶罗波安救之、';
_2Ki14_28='耶罗波安其余事迹、凡其所行、与其勇力、并如何战争、如何恢复大马色、及犹大之哈马、归以色列、俱载于以色列列王纪、';
_2Ki14_29='耶罗波安与列祖以色列诸王偕眠、子撒迦利雅嗣位、';
_2Ki15_1='以色列王耶罗波安二十七年、犹大王亚玛谢子亚撒利雅即位、';
_2Ki15_2='时、年十有六岁、在耶路撒冷为王、凡五十二年、其母名耶可利雅、耶路撒冷人也、';
_2Ki15_3='亚撒利雅行耶和华所悦、效其父亚玛谢所为、';
_2Ki15_4='惟崇邱未废、民仍献祭焚香于其上、';
_2Ki15_5='耶和华击王、使之患癞、至于毕生、独居别室、其子约坦理家政、治国民、';
_2Ki15_6='亚撒利雅其余事迹、凡其所行、俱载于犹大列王纪、';
_2Ki15_7='亚撒利雅与列祖偕眠、同葬于大卫城、子约坦嗣位、○';
_2Ki15_8='犹大王亚撒利雅三十八年、耶罗波安子撒迦利雅、在撒玛利亚为以色列王、仅历六月、';
_2Ki15_9='行耶和华所恶、效其列祖所为、不离弃尼八子耶罗波安陷以色列人之罪、';
_2Ki15_10='雅比子沙龙叛之、弑之于民前、而篡其位、';
_2Ki15_11='撒迦利雅其余事迹、俱载于以色列列王纪、';
_2Ki15_12='昔耶和华谕耶户曰、尔之子孙、必践以色列国位、迄于四代、此言应矣、○';
_2Ki15_13='犹大王乌西雅三十九年、雅比子沙龙即位、在撒玛利亚为王仅历一月、';
_2Ki15_14='迦底子米拿现、自得撒上至撒玛利亚弑之、而篡其位、';
_2Ki15_15='沙龙其余事迹、及其谋逆之事、俱载于以色列列王纪、';
_2Ki15_16='当时米拿现攻提斐萨、杀戮其居民、刳剔其孕妇、并自得撒击其四境、因不为之启门故也、○';
_2Ki15_17='犹大王亚撒利雅三十九年、迦底子米拿现即位、在撒玛利亚为以色列王、凡历十年、';
_2Ki15_18='行耶和华所恶、不离弃尼八子耶罗波安陷以色列人之罪、至于毕生、';
_2Ki15_19='亚述王普勒来攻斯土、米拿现馈银一千他连得、请辅助之、固其国位、';
_2Ki15_20='米拿现强索以色列之富豪、使各出银五十舍客勒、以予亚述王、于是亚述王旋返、不驻斯土、';
_2Ki15_21='米拿现其余事迹、凡其所行、俱载于以色列列王纪、';
_2Ki15_22='米拿现与列祖偕眠、子比加辖嗣位、○';
_2Ki15_23='犹大王亚撒利雅五十年、米拿现子比加辖即位、在撒玛利亚为以色列王、凡历二年、';
_2Ki15_24='行耶和华所恶、不离弃尼八子耶罗波安陷以色列人之罪、';
_2Ki15_25='其军长利玛利子比加叛之、在撒玛利亚王宫之卫所弑之、及亚珥歌伯与亚利耶、有基列人五十、与之同谋、弑王而篡其位、';
_2Ki15_26='比加辖其余事迹、凡其所行、俱载于以色列列王纪、○';
_2Ki15_27='犹大王亚撒利雅五十二年、利玛利子比加即位、在撒玛利亚为以色列王、历二十年、';
_2Ki15_28='行耶和华所恶、不离弃尼八子耶罗波安陷以色列人之罪、';
_2Ki15_29='以色列王比加在位时、亚述王提革拉毗列色至、取以云、亚伯伯玛迦、亚挪、基低斯、夏琐、基列、加利利、拿弗他利全地、虏其居民、至亚述、';
_2Ki15_30='乌西雅子约坦二十年、以拉子何细亚叛利玛利子比加、击而弑之、而篡其位、';
_2Ki15_31='比加其余事迹、凡其所行、俱载于以色列列王纪、○';
_2Ki15_32='以色列王利玛利子比加二年、犹大王乌西雅子约坦即位、';
_2Ki15_33='时、年二十有五、在耶路撒冷为王、历十六年、其母名耶路沙、撒督女也、';
_2Ki15_34='约坦行耶和华所悦、效其父乌西雅所为、';
_2Ki15_35='惟崇邱未废、民仍献祭焚香于其上、约坦建耶和华室之上门、';
_2Ki15_36='约坦其余事迹、凡其所行、俱载于犹大列王纪、';
_2Ki15_37='是时耶和华始遣亚兰王利汛、及利玛利子比加、往攻犹大、';
_2Ki15_38='约坦与列祖偕眠、同葬于大卫城、子亚哈斯嗣位、';
_2Ki16_1='利玛利子比加十七年、犹大王约坦子亚哈斯即位、';
_2Ki16_2='时、年二十岁、在耶路撒冷为王、历十六年、不若厥祖大卫、行其上帝耶和华所悦、';
_2Ki16_3='乃循以色列诸王之道、并使其子经火、效异邦可憎之恶行、即耶和华于以色列人前、所逐诸族之事、';
_2Ki16_4='且于崇邱、山冈之上、绿树之下、献祭焚香、';
_2Ki16_5='亚兰王利汛与以色列王利玛利子比加、上耶路撒冷欲战、围亚哈斯、而不能胜之、';
_2Ki16_6='当时亚兰王利汛恢复以拉他、归于亚兰、驱犹大人出、亚兰人至而居之、迄于今日、';
_2Ki16_7='亚哈斯遣使见亚述王提革拉毗列色曰、我为汝仆汝子、今亚兰王与以色列王起而攻我、请来救我脱于其手、';
_2Ki16_8='亚哈斯以耶和华室与王宫府库、所有之金银、馈亚述王、';
_2Ki16_9='亚述王允其所求、往攻大马色而取之、虏其居民至吉珥、并杀利汛、';
_2Ki16_10='亚哈斯王往大马色、迎亚述王提革拉毗列色、见一坛在彼、遂以其规模制度之式、寄于祭司乌利亚、';
_2Ki16_11='祭司乌利亚乃建坛、循亚哈斯王自大马色所寄之式、以待亚哈斯王自大马色返、';
_2Ki16_12='王自大马色返、见坛、则进而献祭于其上、';
_2Ki16_13='焚其燔祭素祭及灌祭、以酬恩祭牲之血沃于坛、';
_2Ki16_14='又以耶和华前之铜坛、自耶和华室与其坛之间、移而置于其坛之北、';
_2Ki16_15='亚哈斯王命祭司乌利亚曰、朝之燔祭、夕之素祭、王之燔祭素祭、与庶民之燔祭素祭灌祭、皆当焚于大坛、燔祭与他祭牲之血、悉沃其上、惟彼铜坛、为我藉以咨诹之用、';
_2Ki16_16='祭司乌利亚悉遵亚哈斯王所命、';
_2Ki16_17='亚哈斯王移盘离座、折其座之镶版、又以铜牛上之铜海、移置于铺石处、';
_2Ki16_18='耶和华室中、为安息日所建之廊、及王自外入室之廊、王因亚述王故、移之以环耶和华室、';
_2Ki16_19='亚哈斯其余所行之事、俱载于犹大列王纪、';
_2Ki16_20='亚哈斯与列祖偕眠、同葬于大卫城、子希西家嗣位、';
_2Ki17_1='犹大王亚哈斯十二年、以拉子何细亚即位、在撒玛利亚为以色列王、凡历九年、';
_2Ki17_2='行耶和华所恶、第不若以色列前王之甚、';
_2Ki17_3='亚述王撒缦以色上而攻之、何细亚臣服之、而纳贡焉、';
_2Ki17_4='何细亚谋叛、遣使诣埃及王梭、不纳岁贡于亚述王、如前所为、亚述王知之、遂禁锢之、而囚于狱、';
_2Ki17_5='侵其全地、往撒玛利亚、围之三年、';
_2Ki17_6='何细亚九年、亚述王取撒玛利亚、徙以色列人至亚述、置于哈腊与歌散之哈博河滨、及玛代诸邑、';
_2Ki17_7='此因以色列人获罪于其上帝耶和华、即导之出埃及、脱于埃及王法老手者、彼乃寅畏他神、';
_2Ki17_8='循耶和华于以色列人前、所逐异族之例、及以色列诸王所立之例、';
_2Ki17_9='以色列人私行不正之事、背逆其上帝耶和华、于其诸邑、自戍楼至坚城、建筑崇邱、';
_2Ki17_10='在山冈之上、绿树之下、立柱像与木偶、';
_2Ki17_11='焚香于诸崇邱、效耶和华于其前所逐之异族、行诸恶事、激耶和华之怒、';
_2Ki17_12='崇事偶像、即耶和华所言不可为者、';
_2Ki17_13='耶和华藉诸先知先见、戒以色列与犹大人曰、当转离尔之恶途、守我诫命典章、循我所命尔列祖、及藉我仆众先知授尔之法、';
_2Ki17_14='惟彼弗听、强项不驯、如其不信厥上帝耶和华之列祖、';
_2Ki17_15='违弃上帝之典章、及与其列祖所立之约、并戒之之言、从虚无而变为虚妄、效四周异邦、即耶和华所命勿效之者、';
_2Ki17_16='违弃其上帝耶和华一切诫命、铸二犊像、制造木偶、崇拜天象、奉事巴力、';
_2Ki17_17='使其子女经火、用卜筮邪术、自鬻而行耶和华所恶、以激其怒、';
_2Ki17_18='耶和华震怒以色列人、摈于其前、惟遗犹大支派而已、';
_2Ki17_19='犹大亦不守其上帝耶和华之诫命、乃从以色列人所立之例、';
_2Ki17_20='耶和华弃以色列全族、而困苦之、付于虏者之手、摈于其前、';
_2Ki17_21='夺以色列离大卫家、众乃立尼八子耶罗波安为王、耶罗波安诱以色列人不从耶和华、使干大罪、';
_2Ki17_22='以色列人从耶罗波安所犯诸罪、不离弃之、';
_2Ki17_23='致耶和华摈以色列人于其前、如藉其仆众先知所言、于是以色列人被虏离故土、徙于亚述、迄于今日、○';
_2Ki17_24='亚述王自巴比伦、古他、亚瓦、哈马、西法瓦音、移人置于撒玛利亚之邑、以代以色列人、遂据撒玛利亚、居其诸邑、';
_2Ki17_25='斯众始居于彼之时、不寅畏耶和华、耶和华使狮入其中、杀其数人、';
_2Ki17_26='或告亚述王曰、王所移居撒玛利亚之族、不识斯土之神之律、故彼使狮入其中而杀之、';
_2Ki17_27='亚述王命曰、尔曹自其地所虏之祭司、返其一人、使居其地、以其地之神之律诲众、';
_2Ki17_28='于是自撒玛利亚被虏之祭司一人、来居伯特利、诲众如何寅畏耶和华、';
_2Ki17_29='然各族之人、于其所居之邑、各为己造神像、置于撒玛利亚人所造崇邱之庙、';
_2Ki17_30='巴比伦人造疏割比讷像、古他人造匿甲像、哈马人造亚示玛像、';
_2Ki17_31='亚瓦人造匿哈与他珥他像、西法瓦音人以火焚其子女、献于西法瓦音之神、亚得米勒与亚拿米勒、';
_2Ki17_32='斯众乃寅畏耶和华、亦从其中简立祭司、以司崇邱、为之献祭于崇邱之庙、';
_2Ki17_33='如是、斯众寅畏耶和华、又事己神、循其所自徙诸族之例、';
_2Ki17_34='至今尚循往例、不诚畏耶和华、不循己之典章律例、不遵耶和华所命雅各后裔之法律诫命、夫雅各、昔耶和华名之曰以色列、';
_2Ki17_35='耶和华与其后裔立约、诫之曰、勿寅畏他神、勿崇拜、勿奉事、勿祭祀、';
_2Ki17_36='惟以大能奋臂、导尔出埃及之耶和华、尔当寅畏崇拜、而祭祀之、';
_2Ki17_37='恒守其为尔所录之典章律例、法度诫命、而遵行之、勿寅畏他神、';
_2Ki17_38='勿忘我与尔所立之约、勿寅畏他神、';
_2Ki17_39='惟寅畏尔之上帝耶和华、彼必拯尔脱于诸敌之手、';
_2Ki17_40='惟彼不听、仍循往例、';
_2Ki17_41='如是、斯族寅畏耶和华、又奉事其雕像、其子与孙亦若是、厥祖所行、彼亦效之、迄于今日、';
_2Ki18_1='以色列王以拉子何细亚三年、犹大王亚哈斯子希西家即位、';
_2Ki18_2='时、年二十有五、在耶路撒冷为王、历二十九年、其母名亚比、撒迦利雅女也、';
_2Ki18_3='希西家行耶和华所悦、悉效其祖大卫所为、';
_2Ki18_4='废崇邱、毁其柱、斫木偶、昔摩西所作之铜蛇、至今以色列人对之焚香、希西家碎之、称曰铜块、';
_2Ki18_5='惟倚恃以色列之上帝耶和华、其前后犹大列王中、无如之者、';
_2Ki18_6='以其依附耶和华、从之弗离、遵守其所谕摩西之诫命、';
_2Ki18_7='耶和华与之偕、凡其所往、无不亨通、背亚述王、不臣服之、';
_2Ki18_8='击非利士人、至于迦萨、与其四境、自戍楼以及坚城、○';
_2Ki18_9='希西家王四年、即以色列王以拉子何细亚七年、亚述王撒缦以色、上攻撒玛利亚围之、';
_2Ki18_10='越至三年取之、即希西家六年、以色列王何细亚九年、撒玛利亚陷、';
_2Ki18_11='亚述王虏以色列人至亚述、置于哈腊与歌散之哈博河滨、及玛代诸邑、';
_2Ki18_12='因彼不从其上帝耶和华之言、违背其约、凡耶和华仆摩西所命者、不听不守之、○';
_2Ki18_13='希西家王十四年、亚述王西拿基立、上攻犹大诸坚城取之、';
_2Ki18_14='犹大王希西家遣使往拉吉、见亚述王曰、我获罪矣、求尔离我、凡尔加诸我者、我必负之、亚述王遂定犹大王希西家纳银三百他连得、金三十他连得、';
_2Ki18_15='希西家以耶和华室与王宫府库、所有之银馈之、';
_2Ki18_16='当时犹大王希西家、斫耶和华殿门之金、与己所包柱之金、俱馈亚述王、';
_2Ki18_17='亚述王遣他珥探、拉伯撒利、拉伯沙基、统率大军、自拉吉至耶路撒冷、攻希西家王、既至耶路撒冷、立于上沼之沟旁、漂工田之大路、';
_2Ki18_18='呼王、有希勒家子家宰以利亚敬、与缮写舍伯那、亚萨子史官约亚、俱出见之、';
_2Ki18_19='拉伯沙基谓之曰、其告希西家曰、大王亚述王云、尔所恃者何耶、';
_2Ki18_20='尔言有谋有勇、足以为战、此皆虚语、尔今恃谁而叛我、';
_2Ki18_21='尔恃埃及、彼乃折苇之杖、人若赖之、必刺其手、凡恃埃及王法老者若是、';
_2Ki18_22='如告我曰、我恃我之上帝耶和华、希西家非废其崇邱与坛、命犹大及耶路撒冷人、惟于耶路撒冷坛前崇拜乎、';
_2Ki18_23='今请以质予我主亚述王、若能备斯骑马者、我则予尔马二千、';
_2Ki18_24='不然、曷能御我主之仆、军长至微之一、岂恃埃及、得其车骑耶、';
_2Ki18_25='今我上攻此地而灭之、岂无耶和华之旨乎、耶和华乃命我曰、上攻此地而灭之、';
_2Ki18_26='希勒家子以利亚敬、与舍伯那、约亚、谓拉伯沙基曰、请以亚兰方言语尔仆、我侪识之、勿以犹大方言、使城上之民闻之、';
_2Ki18_27='拉伯沙基曰、我主遣我、岂以此言仅告尔主及尔乎、非亦告坐于城上、将同尔食己矢、饮己溺之人乎、';
_2Ki18_28='拉伯沙基遂立、以犹大方言、大声呼曰、尔曹宜听大王亚述王之言、';
_2Ki18_29='王云、勿为希西家所欺、彼不能拯尔脱于我手、';
_2Ki18_30='勿听希西家使尔恃耶和华曰、耶和华必拯我、此城必不付于亚述王手、';
_2Ki18_31='勿听希西家、盖亚述王云、尔当与我修好、出而降我、则可各食己之葡萄、及无花果、各饮己井之水、';
_2Ki18_32='迨我来迁尔至一地、如尔故土、有谷、有酒、有食品、及葡萄园、橄榄树、与蜜、使尔生存、不至死亡、希西家劝尔曰、耶和华必拯我侪、勿听其言、';
_2Ki18_33='列国之神、有一曾拯其国、脱于亚述王手乎、';
_2Ki18_34='哈马与亚珥拔之神安在、西法瓦音希拿以瓦之神安在、凡此、曾拯撒玛利亚脱于我手乎、';
_2Ki18_35='列国之神、谁拯其国脱于我手、耶和华能拯耶路撒冷、脱于我手乎、';
_2Ki18_36='民默然、不答一词、盖王命勿答之、';
_2Ki18_37='希勒家子家宰以利亚敬、与缮写舍伯那、亚萨子史官约亚、自裂其衣、诣希西家、以拉伯沙基言告之、';
_2Ki19_1='希西家王闻之、自裂其衣、披麻入耶和华室、';
_2Ki19_2='遣家宰以利亚敬、缮写舍伯那、及祭司之长者、俱披麻、往见亚摩斯子先知以赛亚、';
_2Ki19_3='谓之曰、希西家云、今乃急难谴责羞辱之日、子临产、而无力出之、';
_2Ki19_4='亚述王遣拉伯沙基侮维生之上帝、尔上帝耶和华或闻其言、加以谴责、请尔为此遗民祈祷、';
_2Ki19_5='希西家王之臣仆、遂诣以赛亚、';
_2Ki19_6='以赛亚谓之曰、其告尔主曰、耶和华云、尔闻亚述王臣仆侮我之言、勿惧、';
_2Ki19_7='我将以灵置于其衷、俾其闻风、而归故土、在彼使仆于刃、○';
_2Ki19_8='拉伯沙基闻亚述王已去拉吉、遂返、遇其适攻立拿、';
_2Ki19_9='亚述王闻古实王特哈加出、欲与之战、乃遣使见希西家曰、';
_2Ki19_10='当告犹大王希西家云、尔所恃之上帝、谓耶路撒冷必不付于亚述王手、尔勿为其所欺、';
_2Ki19_11='亚述列王之待诸国、施行翦灭、尔既闻之、而尔能得免乎、';
_2Ki19_12='我祖所灭之邦、若歌散、哈兰、利色、及居提拉撒之伊甸族、彼之诸神曾救之乎、';
_2Ki19_13='哈马王、亚珥拔王、西法瓦音邑之王、希拿与以瓦王、均安在哉、';
_2Ki19_14='希西家自使者手接书读之、遂上耶和华室、展于耶和华前、';
_2Ki19_15='祷曰、居基路伯上、以色列之上帝耶和华欤、天下万国、惟尔为上帝、天地为尔所造、';
_2Ki19_16='耶和华欤、侧耳而听、耶和华欤、启目而视、西拿基立遣使侮维生之上帝、请听其言、';
_2Ki19_17='耶和华欤、亚述列王毁灭列邦、荒其土地、诚有此事、';
_2Ki19_18='投其神于火、盖其神非神、乃木石、人手所造、故得而毁灭之、';
_2Ki19_19='我之上帝耶和华欤、今求尔救我脱于其手、俾天下万国、咸知惟尔耶和华为上帝、○';
_2Ki19_20='亚摩斯子以赛亚遣人告希西家曰、以色列之上帝耶和华云、尔缘亚述王西拿基立故、祈祷于我、我已闻之、';
_2Ki19_21='耶和华指亚述王云、郇之处女藐视尔、姗笑尔、耶路撒冷女向尔摇首、';
_2Ki19_22='尔所侮所谤者为谁、向谁扬尔声、高尔目、乃以色列之圣者也、';
_2Ki19_23='尔藉使者侮主云、我率众车陟于山巅、至利巴嫩之深处、伐其香柏之高者、松木之美者、将入其境之极处、即腴壤之森林、';
_2Ki19_24='我已掘井而饮异地之水、将以足掌涸竭埃及之河、';
_2Ki19_25='耶和华曰、尔岂未闻我于元始所为、上古所定、今则成之、使尔毁坚城为瓦砾、';
_2Ki19_26='故其居民力微、惊惶羞愧、如田草、如青蔬、如屋上之草、如未成而槁之禾、';
_2Ki19_27='尔之居处、尔之出入、及向我之暴怒、我悉知之、';
_2Ki19_28='因尔向我暴怒、及尔狂傲之声、达于我耳、我必置钩于尔鼻、置勒于尔口、使循原途而返、';
_2Ki19_29='希西家乎、必有其征、今岁食田所自生者、明年食其所复生者、迨及三年、可稼可穑、植葡萄园、而食其果、';
_2Ki19_30='犹大家得脱之遗民、必下盘根、而上结实、';
_2Ki19_31='将有遗民出自耶路撒冷、得脱之人出自锡安山、耶和华热中、必成斯事、';
_2Ki19_32='故耶和华指亚述王曰、彼必不至此城、不射一矢于彼、不执干至其前、不筑垒以攻之、';
_2Ki19_33='必循原途而返、不至此城、耶和华言之矣、';
_2Ki19_34='盖我为己、及我仆大卫故、必扞卫此城、以拯救之、○';
_2Ki19_35='是夜耶和华之使者出、在亚述营、击其人十八万五千、晨起视之、乃尸而已、';
_2Ki19_36='亚述王西拿基立遂去而返、居于尼尼微、';
_2Ki19_37='崇拜其神于尼斯洛庙时、亚得米勒与沙利色以刃弑之、遁于亚拉腊地、其子以撒哈顿嗣位、';
_2Ki20_1='维时、希西家遘疾濒死、亚摩斯子先知以赛亚来见之、曰、耶和华云、尔当处置家事、盖尔必死、不得生存、';
_2Ki20_2='希西家面壁、祷耶和华曰、';
_2Ki20_3='耶和华欤、求尔垂念、我在尔前、行为诚实、心志专一、行尔所悦、遂哭甚哀、';
_2Ki20_4='以赛亚尚未出中院、耶和华谕之曰、';
_2Ki20_5='返告我民之君希西家曰、尔祖大卫之上帝耶和华云、我已闻尔祷、见尔泪、必疗尔疾、越至三日、尔必登耶和华室、';
_2Ki20_6='我必增尔寿十五年、且救尔与此城、脱于亚述王手、亦为己及我仆大卫故、扞卫此城、';
_2Ki20_7='以赛亚曰、取一无花果饼至、遂取之、置于疮处、王即愈、';
_2Ki20_8='希西家谓以赛亚曰、耶和华愈我、越至三日、我登耶和华室、有何征乎、';
_2Ki20_9='以赛亚曰、耶和华必成所言、有其征焉、尔欲日影进十度乎、抑退十度乎、';
_2Ki20_10='希西家曰、影进十度易、请使其退十度、';
_2Ki20_11='先知以赛亚吁耶和华、遂使亚哈斯日晷已进之影退十度、○';
_2Ki20_12='时、巴比伦王、巴拉但子比罗达巴拉但、闻希西家遘疾、致书馈礼、';
_2Ki20_13='希西家听使者之言、以其府库之宝物、金银香品宝膏、与武库之器械、及所藏之宝物、悉示之、凡宫闱暨全国所有、无不示之、';
_2Ki20_14='先知以赛亚诣希西家曰、斯人何言、奚自而来、希西家曰、来自远方、即巴比伦也、';
_2Ki20_15='曰、彼于尔室、所见何物、希西家曰、凡我室中所有、彼悉观之、我之宝藏、无不示之、';
_2Ki20_16='以赛亚曰、其听耶和华言、';
_2Ki20_17='其日将至、尔室中所有者、与尔列祖至今所积者、必迁至巴比伦、不遗一物、耶和华言之矣、';
_2Ki20_18='尔所生诸子中、必有被虏、在巴比伦王宫为宦竖、';
_2Ki20_19='希西家谓以赛亚曰、尔所传耶和华之言善矣、又曰、若我尚存之日、得其绥安稳固、岂非善乎、';
_2Ki20_20='希西家其余事迹、与其勇力、以及凿池掘沟、引水入邑、俱载于犹大列王纪、';
_2Ki20_21='希西家与列祖偕眠、子玛拿西嗣位、';
_2Ki21_1='玛拿西即位时、年十有二、在耶路撒冷为王、历五十五年、其母名协西巴、';
_2Ki21_2='玛拿西行耶和华所恶、效异邦可憎之事、即耶和华于以色列人前、所逐诸族之事、';
_2Ki21_3='复建其父希西家所毁之崇邱、为巴力建坛、作木偶、效以色列王亚哈所为、又崇拜天象、而奉事之、';
_2Ki21_4='在耶和华室建坛、昔耶和华指此室而言曰、我必寄我名于耶路撒冷、';
_2Ki21_5='又在耶和华室二院中、为天象建坛、';
_2Ki21_6='并使其子经火、用卜筮、行邪术、与凭鬼者及巫觋交、多行耶和华所恶、以激其怒、';
_2Ki21_7='又于耶和华室、置所造之亚舍拉雕像、昔耶和华谕大卫、及其子所罗门曰、此室与耶路撒冷、乃我于以色列支派中所简者、必永寄我名于其中、';
_2Ki21_8='如以色列人谨守遵行我命、及我仆摩西所命之法律、则我不复使之流离、去我赐其列祖之地、';
_2Ki21_9='惟彼不听、玛拿西又诱之、致其作恶、较耶和华在以色列人前、所灭之族尤甚、';
_2Ki21_10='耶和华藉其仆诸先知曰、';
_2Ki21_11='因犹大王玛拿西行此可憎之事、较亚摩利人作恶尤甚、使犹大人因其偶像而陷于罪、';
_2Ki21_12='故以色列之上帝耶和华云、我必降祸于耶路撒冷及犹大、使凡闻之者、两耳必震、';
_2Ki21_13='我将以量撒玛利亚之绳、平亚哈家之准、施于耶路撒冷、且拭耶路撒冷、如人拭盂而覆之、';
_2Ki21_14='亦必弃我遗民、付于敌手、使为敌人虏掠劫夺、';
_2Ki21_15='因其行我所恶、激我之怒、自其列祖出埃及、以迄于今、○';
_2Ki21_16='玛拿西行耶和华所恶、陷犹大人于罪、此外、又多流无辜之血、遍满耶路撒冷四境、';
_2Ki21_17='玛拿西其余事迹、凡其所行、及其所犯之罪、俱载于犹大列王纪、';
_2Ki21_18='玛拿西与列祖偕眠、葬于己宫之园、即乌撒园、子亚们嗣位、○';
_2Ki21_19='亚们即位时、年二十有二、在耶路撒冷为王、凡历二年、其母名米舒利密、约提巴人哈鲁斯女也、';
_2Ki21_20='亚们行耶和华所恶、如其父玛拿西所为、';
_2Ki21_21='循其父所行之道、事其父所事之偶像、而崇拜之、';
_2Ki21_22='离弃其列祖之上帝耶和华、不遵行耶和华之道、';
_2Ki21_23='亚们之臣谋叛、弑之于其宫、';
_2Ki21_24='国人尽杀凡叛亚们王者、立其子约西亚继之为王、';
_2Ki21_25='亚们其余所行之事、俱载于犹大列王纪、';
_2Ki21_26='亚们葬于己墓、在乌撒园、子约西亚嗣位、';
_2Ki22_1='约西亚即位时、年八龄、在耶路撒冷为王、历三十一年、其母名耶底大、波斯加人亚大雅女也、';
_2Ki22_2='约西亚行耶和华所悦、循其祖大卫之道、不偏于左、不偏于右、○';
_2Ki22_3='约西亚王十八年、遣米书兰孙、亚萨利子、缮写沙番、至耶和华室、命之曰、';
_2Ki22_4='往见大祭司希勒家、使核阍人所取于民、输入耶和华室之金、';
_2Ki22_5='俾付于督耶和华室之工作者、转予在室之工匠、修葺其破坏、';
_2Ki22_6='即予木工、匠役、瓦工、又购材木、与凿成之石、修葺殿宇、';
_2Ki22_7='以金付于其手、不与核算其数、因其行事诚实也、';
_2Ki22_8='大祭司希勒家谓缮写沙番曰、我于耶和华室得律书、乃授书于沙番、沙番读之、';
_2Ki22_9='缮写沙番诣王复命曰、尔之臣仆、已将室中所贮之金、倾而出之、付于督耶和华室之工作者、';
_2Ki22_10='又奏王曰、祭司希勒家授我一书、遂读于王前、';
_2Ki22_11='王闻律书之言、自裂其衣、';
_2Ki22_12='命祭司希勒家、沙番子亚希甘、米该亚子亚革波、缮写沙番、及王侍臣亚撒雅曰、';
_2Ki22_13='汝其往哉、为我为民、为犹大众、以此书之言、询于耶和华、因我列祖不听此书之言、不遵所载谕我侪者而行、故耶和华向我、发怒甚烈、';
_2Ki22_14='有女先知户勒大、乃哈珥哈斯孙、特瓦子、掌礼服者沙龙之妻也、居耶路撒冷之二区、祭司希勒家、亚希甘、亚革波、沙番、亚撒雅、咸往见之、与之共语、';
_2Ki22_15='户勒大谓之曰、以色列之上帝耶和华云、其告遣尔诣我者曰、';
_2Ki22_16='耶和华云、我必降灾于此处、及其居民、循犹大王所诵书中之言、';
_2Ki22_17='盖彼众弃我、焚香于他神、以其手所为、激我之怒、故我发怒于此而不息、';
_2Ki22_18='惟犹大王遣尔询于耶和华、当告之曰、以色列之上帝耶和华云、论尔所闻之言、';
_2Ki22_19='尔闻我指此地、与其居民所言、必为荒墟、而受咒诅、乃中心柔顺、自卑于耶和华前、裂衣哭泣、我俞允尔、耶和华言之矣、';
_2Ki22_20='我必使尔安然入墓、归尔列祖、我将降于此地之灾、尔不目击、使者复命于王、';
_2Ki23_1='王遣人集犹大及耶路撒冷诸长老、';
_2Ki23_2='王与犹大人、耶路撒冷居民、祭司先知、及所有民众、无论长幼、咸上耶和华室、王诵耶和华室中、所得约书之言、俾众听闻、';
_2Ki23_3='王立于柱侧、在耶和华前立约、一心一意顺从耶和华、守其诫命、法度典章、以成约书所载之言、民亦服从此约、';
_2Ki23_4='王命大祭司希勒家、与诸副祭司、及阍人、由耶和华殿、取出为巴力亚舍拉暨天象、所制之器皿、焚于耶路撒冷外、汲沦田间、携其灰至伯特利、';
_2Ki23_5='昔犹大列王所立奉偶像之祭司、使于犹大诸邑之崇邱、暨耶路撒冷四周焚香者、王悉废之、又废焚香于巴力、与日月行星、及诸天象者、';
_2Ki23_6='亦出亚舍拉像于耶和华室、携至耶路撒冷外、焚于汲沦溪滨、捣之成粉、扬于平民之墓、';
_2Ki23_7='毁耶和华室中娈童之舍、即妇女织亚舍拉帷帐之所、';
_2Ki23_8='又从犹大诸邑、携诸祭司而出、污蔑祭司昔所焚香之崇邱、自迦巴至别是巴、并毁城门左、邑宰约书亚门前之崇邱、';
_2Ki23_9='惟崇邱之祭司、不登耶路撒冷耶和华之坛、祇于其昆弟中、食无酵饼而已、';
_2Ki23_10='又污蔑欣嫩子谷之陀斐特、免人使其子女经火、以奉摩洛、';
_2Ki23_11='犹大列王所献于日之马、乃在耶和华室门之侧、宦竖拿单米勒附近廊庑之室、王悉去之、且焚日车、';
_2Ki23_12='犹大列王在亚哈斯楼巅所建之坛、及玛拿西在耶和华室二院中所建之坛、王悉毁而碎之、携其尘土、倾于汲沦溪、';
_2Ki23_13='昔以色列王所罗门、在耶路撒冷东、邪僻山南、为西顿人可憎之神亚斯他录、摩押人可憎之神基抹、亚扪人可憎之神米勒公、所建之崇邱、王悉污蔑之、';
_2Ki23_14='碎其柱像、斫其木偶、以人骨充其所、';
_2Ki23_15='昔尼八子耶罗波安、在伯特利筑坛及崇邱、陷以色列人于罪者、王悉毁之、焚其邱坛、捣之成粉、并焚木偶、';
_2Ki23_16='约西亚回顾、见山中有墓、遣人自墓取骨、而焚于坛、以污蔑之、如上帝仆所传耶和华之言、';
_2Ki23_17='约西亚曰、我所见者、何碑也、邑人告曰、昔有上帝仆自犹大来、言王今所行于伯特利坛之事、此其墓碑也、';
_2Ki23_18='约西亚曰、舍之、勿移其骨、遂舍之、亦舍自撒玛利亚来之先知骨、';
_2Ki23_19='昔以色列列王在撒玛利亚诸邑、建崇邱之室、激耶和华怒、约西亚悉除之、如所行于伯特利然、';
_2Ki23_20='杀崇邱之祭司于坛、焚人骨于其上、乃返耶路撒冷、○';
_2Ki23_21='王命民众曰、当为尔之上帝耶和华、守逾越节、循此约书所载、';
_2Ki23_22='自士师治以色列人、以及以色列列王犹大列王时、未尝守如是之逾越节、';
_2Ki23_23='乃于约西亚王十八年、在耶路撒冷、为耶和华守此逾越节、';
_2Ki23_24='犹大地及耶路撒冷、所有凭鬼者暨巫觋、与家神偶像、并一切可憎之物、约西亚悉除之、循祭司希勒家在耶和华室、所得律书记载之言、';
_2Ki23_25='在约西亚以前、无王如彼尽心尽意尽力、归向耶和华、遵行摩西一切法律、其后亦无如之者、';
_2Ki23_26='然耶和华向犹大之烈怒犹未息、因玛拿西诸事激之也、';
_2Ki23_27='耶和华曰、我将屏犹大人于我前、如屏以色列人然、弃我所简此邑耶路撒冷、及我所言必寄我名之室、';
_2Ki23_28='约西亚其余事迹、凡其所行、俱载于犹大列王纪、';
_2Ki23_29='当其在时、埃及王法老尼哥往伯拉河、攻亚述王、约西亚王出而御之、法老尼哥遇之于米吉多杀之、';
_2Ki23_30='臣仆以车载其尸、自米吉多至耶路撒冷、葬于其墓、国民膏约西亚子约哈斯、立之为王、以继其父、○';
_2Ki23_31='约哈斯即位时、年二十有三、在耶路撒冷为王、仅历三月、其母哈慕他、立拿人耶利米女也、';
_2Ki23_32='约哈斯行耶和华所恶、效其列祖所为、';
_2Ki23_33='法老尼哥系之于哈马地之利比拉、不使为王于耶路撒冷、又征犹大国银一百他连得、金一他连得、';
_2Ki23_34='法老尼哥立约西亚子以利亚敬、继其父为王、易其名曰约雅敬、携约哈斯至埃及、卒于彼、';
_2Ki23_35='约雅敬循法老命、征金银于国民、乃按其人之力、为定数而取之、以予法老尼哥、○';
_2Ki23_36='约雅敬即位时、年二十有五、在耶路撒冷为王、历十一年、其母名西布大、鲁玛人毗大雅女也、';
_2Ki23_37='约雅敬行耶和华所恶、效其列祖所为、';
_2Ki24_1='约雅敬时、巴比伦王尼布甲尼撒至、约雅敬臣服之、历至三年、乃背叛之、';
_2Ki24_2='耶和华使迦勒底军、亚兰军、摩押军、及亚扪族军攻之、侵犹大欲灭之、如耶和华藉其仆众先知所言、';
_2Ki24_3='此事临及犹大、乃耶和华所命、以屏之于其前、因玛拿西所犯诸罪也、';
_2Ki24_4='且因其流无辜之血、遍满耶路撒冷、耶和华不赦之、';
_2Ki24_5='约雅敬其余事迹、凡其所行、俱载于犹大列王纪、';
_2Ki24_6='约雅敬与列祖偕眠、子约雅斤嗣位、';
_2Ki24_7='埃及王不复由其国而来、乃因巴比伦王攻取其地、自埃及溪至伯拉河、○';
_2Ki24_8='约雅斤即位时、年十八岁、在耶路撒冷为王、仅历三月、其母名尼护施他、耶路撒冷人以利拿单女也、';
_2Ki24_9='约雅斤行耶和华所恶、效其父所为、';
_2Ki24_10='时、巴比伦王尼布甲尼撒之臣仆、上至耶路撒冷围之、';
_2Ki24_11='当其臣仆围城时、尼布甲尼撒至、';
_2Ki24_12='犹大王约雅斤与其母、及其臣仆、牧伯宦竖出降、巴比伦王执之、此巴比伦王八年事也、';
_2Ki24_13='取耶和华室及王宫之宝物、悉携之出、又碎以色列王所罗门所制耶和华殿中诸金器、如耶和华所言、';
_2Ki24_14='又将耶路撒冷民众、与牧伯勇士、共万人、以及匠役铁工、悉虏之去、除极贫者外、斯土无余民焉、';
_2Ki24_15='俘约雅斤与其母、及后妃宦竖、暨国中显者、自耶路撒冷至巴比伦、';
_2Ki24_16='又虏武士七千、匠役铁工一千、皆善战之壮士、俱携至巴比伦、';
_2Ki24_17='巴比伦王立约雅斤叔玛探雅、代之为王、易其名曰西底家、○';
_2Ki24_18='西底家即位时、年二十有一、在耶路撒冷为王、历十一年、其母名哈慕他、立拿人耶利米女也、';
_2Ki24_19='西底家行耶和华所恶、效约雅敬所为、';
_2Ki24_20='耶和华怒耶路撒冷及犹大、致屏之于其前、';
_2Ki25_1='西底家叛巴比伦王、九年十月十日、巴比伦王尼布甲尼撒率其全军、至耶路撒冷建营、四周筑垒攻之、';
_2Ki25_2='城被困、至西底家王十一年、';
_2Ki25_3='四月九日、邑中饥甚、斯土之民绝粮、';
_2Ki25_4='于是穴城、战士由附近王囿两垣间之门夜遁、迦勒底人环城、王由亚拉巴道而走、';
_2Ki25_5='迦勒底军追之、及于耶利哥之平原、王军溃散、';
_2Ki25_6='迦勒底军执王、解至利比拉、巴比伦王所、而审鞫之、';
_2Ki25_7='戮其诸子、使之目睹、抉其两目、絷之以链、携至巴比伦、○';
_2Ki25_8='巴比伦王尼布甲尼撒十九年五月七日、其臣侍卫长尼布撒拉旦至耶路撒冷、';
_2Ki25_9='毁耶和华室与王宫、及耶路撒冷诸屋、所有第宅、悉焚以火、';
_2Ki25_10='从侍卫长之迦勒底军、毁耶路撒冷四周城垣、';
_2Ki25_11='邑中余民、与降于巴比伦王者、以及所遗之众、侍卫长尼布撒拉旦悉虏之去、';
_2Ki25_12='惟留极贫者于斯土、以治葡萄园、耕种田亩、';
_2Ki25_13='耶和华室中之铜柱、铜座、及铜海、迦勒底人悉碎之、而携其铜至巴比伦、';
_2Ki25_14='其釜铲剪匙、及诸铜器、供事所用者、悉携之去、';
_2Ki25_15='火鼎及盂、金制者取其金、银制者取其银、侍卫长悉携之去、';
_2Ki25_16='又携所罗门为耶和华室、所制二铜柱、及铜海与座、此诸器之铜、未详其轻重、';
_2Ki25_17='柱高十八肘、上有铜顶高三肘、顶之四围有网、与石榴、悉以铜制、彼柱与网亦若是、';
_2Ki25_18='侍卫长执祭司长西莱雅、副祭司西番亚、及阍者三人、';
_2Ki25_19='又于城内、执统辖武士之宦竖一人、王之近臣五人、军长之缮写、募国民者一人、及邑中所获之国民六十人、';
_2Ki25_20='侍卫长尼布撒拉旦咸解至利比拉、巴比伦王所、';
_2Ki25_21='巴比伦王击而杀之于哈马地之利比拉、如是犹大人被虏、离其故土、';
_2Ki25_22='犹大地之余民、即巴比伦王尼布甲尼撒所遗者、巴比伦王立沙番孙、亚希甘子基大利、为其方伯、○';
_2Ki25_23='诸军长及其从者、闻巴比伦王立基大利为方伯、于是尼探雅子以实玛利、加利亚子约哈难、尼陀法人单户篾子西莱雅、玛迦人子雅撒尼亚、及其从者、咸至米斯巴、见基大利、';
_2Ki25_24='基大利与诸军长、及其从者誓曰、毋缘迦勒底之臣仆而惧、其居斯土、服事巴比伦王、则获平康、';
_2Ki25_25='七月、王族以利沙玛孙、尼探雅子以实玛利、率十人至、击毙基大利、及同在米斯巴之犹大人、迦勒底人、';
_2Ki25_26='于是民众无论尊卑、及诸军长、咸起而往埃及、畏迦勒底人故也、○';
_2Ki25_27='犹大王约雅斤被虏后三十七年、巴比伦王以未米罗达即位元年、十二月二十七日、拔犹大王约雅斤出狱、';
_2Ki25_28='以善言慰之、使其位高于同在巴比伦诸王之位、';
_2Ki25_29='易其囚服、毕生与王共食、';
_2Ki25_30='王日赐其所需、终身不匮、';
_1Ch1_1='亚当之后、继有塞特、以挪士、';
_1Ch1_2='该南、玛勒列、雅列、';
_1Ch1_3='以诺、马土撒拉、拉麦、';
_1Ch1_4='挪亚、闪、含、雅弗、○';
_1Ch1_5='雅弗子、歌篾、玛各、玛代、雅完、土巴、米设、提拉、';
_1Ch1_6='歌篾子、亚实基拿、低法、陀迦玛、';
_1Ch1_7='雅完子、以利沙、他施、基提、多单、○';
_1Ch1_8='含子、古实、麦西、弗、迦南、';
_1Ch1_9='古实子、西巴、哈腓拉、撒弗他、拉玛、撒弗提迦、拉玛子、示巴、底但、';
_1Ch1_10='古实生甯录、在世始为英武、';
_1Ch1_11='麦西生路低、亚拿米、利哈比、拿弗土希、';
_1Ch1_12='帕斯鲁细、迦斯路希、迦斐托诸族、非利士族由迦斯路希而出、';
_1Ch1_13='迦南生冢子西顿、又生赫、';
_1Ch1_14='耶布斯、亚摩利、革迦撒、';
_1Ch1_15='希未、亚基、西尼、';
_1Ch1_16='亚瓦底、洗玛利、哈马诸族、○';
_1Ch1_17='闪之子、以拦、亚述、亚法撒、路德、亚兰、乌斯、户勒、基帖、米设、';
_1Ch1_18='亚法撒生沙拉、沙拉生希伯、';
_1Ch1_19='希伯生二子、一名法勒、因其时世人分析也、法勒之弟名约坍、';
_1Ch1_20='约坍生亚摩答、沙列、哈萨玛非、耶拉、';
_1Ch1_21='哈多兰、乌萨、德拉、';
_1Ch1_22='以巴录、亚比玛利、示巴、';
_1Ch1_23='阿斐、哈腓拉、约巴、此皆约坍之子、○';
_1Ch1_24='闪之后、继有亚法撒、沙拉、';
_1Ch1_25='希伯、法勒、拉吴、';
_1Ch1_26='西鹿、拿鹤、他拉、';
_1Ch1_27='亚伯兰、即亚伯拉罕、○';
_1Ch1_28='亚伯拉罕子、以撒、以实玛利、';
_1Ch1_29='以实玛利裔如左、长子尼拜约、次基达、押德别、米比衫、';
_1Ch1_30='米施玛、度玛、玛撒、哈达、提玛、';
_1Ch1_31='伊突、拿非施、基底玛、此皆以实玛利之子、○';
_1Ch1_32='亚伯拉罕妾基土拉所生之子、乃心兰、约珊、米但、米甸、伊施巴、书亚、约珊子、示巴、底但、';
_1Ch1_33='米甸子、以法、以弗、哈诺、亚比大、以勒大、此皆基土拉之子孙、○';
_1Ch1_34='亚伯拉罕子以撒、以撒子以扫、以色列、○';
_1Ch1_35='以扫子、以利法、流珥、耶乌施、雅兰、可拉、';
_1Ch1_36='以利法子、提幔、阿抹、洗玻、迦坦、基纳斯、亭纳、亚玛力、';
_1Ch1_37='流珥子、拿哈、谢拉、沙玛、米撒、○';
_1Ch1_38='西珥子、罗坍、朔巴、祭便、亚拿、底顺、以察、底珊、';
_1Ch1_39='罗坍子、何利、荷幔、罗坍之妹、亭纳、';
_1Ch1_40='朔巴子、亚勒文、玛拿辖、以巴录、示非、阿南、祭便子、亚雅、亚拿、';
_1Ch1_41='亚拿子、底顺、底顺子、哈默兰、伊是班、益兰、基兰、';
_1Ch1_42='以察子、辟罕、撒番、亚干、底珊子、乌斯、亚兰、○';
_1Ch1_43='当以色列人无王主治时、于以东地为王者、其名如左、比珥子比拉、都亭哈巴、';
_1Ch1_44='比拉薨、波斯拉人谢拉子约巴嗣位、';
_1Ch1_45='约巴薨、提幔人户珊嗣位、';
_1Ch1_46='户珊薨、比达子哈达、即于摩押田击米甸人者嗣位、都亚未得、';
_1Ch1_47='哈达薨、玛士利加人桑拉嗣位、';
_1Ch1_48='桑拉薨、河滨利河伯人扫罗嗣位、';
_1Ch1_49='扫罗薨、亚革波子巴勒哈南嗣位、';
_1Ch1_50='巴勒哈南薨、哈达嗣位、都巴伊、其后米希他别、乃米萨合孙、玛特列女也、';
_1Ch1_51='哈达既没、在以东为族长者如左、亭纳族长、亚勒瓦族长、耶帖族长、';
_1Ch1_52='亚何利巴玛族长、以拉族长、比嫩族长、';
_1Ch1_53='基纳斯族长、提幔族长、米比萨族长、';
_1Ch1_54='玛基叠族长、以兰族长、此皆以东之族长也、';
_1Ch2_1='以色列子、流便、西缅、利未、犹大、以萨迦、西布伦、';
_1Ch2_2='但、约瑟、便雅悯、拿弗他利、迦得、亚设、○';
_1Ch2_3='犹大子、珥、俄南、示拉、皆迦南人书亚之女所出、犹大长子珥、行耶和华所恶、耶和华杀之、';
_1Ch2_4='犹大媳他玛、为之生法勒斯、谢拉、犹大共五子、○';
_1Ch2_5='法勒斯子、希斯仑、哈母勒、';
_1Ch2_6='谢拉子、心利、以探、希幔、甲各、大拉、共五人、';
_1Ch2_7='迦米子亚干、即因当灭之物、困苦以色列族者、';
_1Ch2_8='以探子亚撒利雅、';
_1Ch2_9='希斯仑所生之子、耶拉篾、兰、基路拜、';
_1Ch2_10='兰生亚米拿达、亚米拿达生拿顺、为犹大族之牧伯、';
_1Ch2_11='拿顺生撒门、撒门生波阿斯、';
_1Ch2_12='波阿斯生俄备得、俄备得生耶西、';
_1Ch2_13='耶西生长子以利押、次子亚比拿达、三子示米亚、';
_1Ch2_14='四子拿坦业、五子拉代、';
_1Ch2_15='六子阿鲜、七子大卫、';
_1Ch2_16='其姊妹乃洗鲁雅、亚比该、洗鲁雅生亚比筛、约押、亚撒黑三人、';
_1Ch2_17='亚比该生亚玛撒、亚玛撒之父、乃以实玛利人益帖、○';
_1Ch2_18='希斯仑子迦勒、娶阿苏巴与耶略为妻、生子、阿苏巴生耶设、朔罢、押墩、';
_1Ch2_19='阿苏巴既没、迦勒又娶以法他、生户珥、';
_1Ch2_20='户珥生乌利、乌利生比撒列、○';
_1Ch2_21='厥后、希斯仑年六十、娶基列父玛吉之女、生西割、';
_1Ch2_22='西割生睚珥、睚珥在基列地、有邑二十三、';
_1Ch2_23='后基述人与亚兰人、夺睚珥诸邑、及基纳与其乡里、共六十、皆属基列父玛吉之子、';
_1Ch2_24='希斯仑在迦勒以法他没后、其妻亚比雅为之生亚施户、为提哥亚族祖、○';
_1Ch2_25='希斯仑长子耶拉篾、生长子兰、又生布拿、阿连、阿鲜、亚希雅、';
_1Ch2_26='耶拉篾又娶妻名亚他拉、乃阿南之母、';
_1Ch2_27='耶拉篾长子兰之子、玛斯、雅悯、以结、';
_1Ch2_28='阿南子、沙买、雅大、沙买子、拿答、亚比述、';
_1Ch2_29='亚比述妻名亚比孩、为之生亚办、与摩利、';
_1Ch2_30='拿答子、西列、亚遍、西列无子而死、';
_1Ch2_31='亚遍子以示、以示子示珊、示珊子亚来、';
_1Ch2_32='沙买弟雅大子、益帖、约拿单、益帖无子而死、';
_1Ch2_33='约拿单子、比勒、撒萨、此皆耶拉篾之子孙、';
_1Ch2_34='示珊无子、惟女而已、有仆埃及人、名耶哈、';
_1Ch2_35='示珊以女妻之、生亚太、';
_1Ch2_36='亚太生拿单、拿单生撒拔、';
_1Ch2_37='撒拔生以弗拉、以弗拉生俄备得、';
_1Ch2_38='俄备得生耶户、耶户生亚撒利雅、';
_1Ch2_39='亚撒利雅生希利斯、希利斯生以利亚萨、';
_1Ch2_40='以利亚萨生西斯买、西斯买生沙龙、';
_1Ch2_41='沙龙生耶加米雅、耶加米雅生以利沙玛、○';
_1Ch2_42='耶拉篾弟迦勒生长子米沙、为西弗族祖、又生玛利沙、为希伯仑族祖、';
_1Ch2_43='希伯仑子、可拉、他普亚、利肯、示玛、';
_1Ch2_44='示玛生拉含、为约干族祖、利肯生沙买、';
_1Ch2_45='沙买子玛云、为伯夙族祖、';
_1Ch2_46='迦勒妾以法生哈兰、摩撒、迦谢、哈兰生迦卸、';
_1Ch2_47='雅代子、利健、约坦、基珊、毗力、以法、沙亚弗、';
_1Ch2_48='迦勒妾玛迦生示别、特哈拿、';
_1Ch2_49='又生麦玛拿族之祖沙亚弗、抹比拿族及基比亚族之祖示法、迦勒之女乃押撒、○';
_1Ch2_50='迦勒之裔、以法他长子户珥之子如左、基列耶琳族祖朔巴、';
_1Ch2_51='伯利恒族祖萨玛、伯迦得族祖哈勒、';
_1Ch2_52='基列耶琳族祖朔巴、亦有子孙、为哈罗以族、及米努哈族之半、';
_1Ch2_53='基列耶琳诸族、乃以帖族、布特族、舒玛族、密来族、琐拉与以实陶二族、自此诸族而出、';
_1Ch2_54='萨玛子孙、乃伯利恒人、尼陀法人、亚他绿伯约押人、玛拿哈族之半、及琐利人、';
_1Ch2_55='居雅比斯缮写之家、特拉人、示米押人、苏甲人、此皆基尼人、出于利甲家之祖哈末、';
_1Ch3_1='大卫在希伯仑所生之子如左、长子暗嫩、耶斯列人亚希暖所出、次子但以利、迦密人亚比该所出、';
_1Ch3_2='三子押沙龙、基述王达买女玛迦所出、四子亚多尼雅、哈及所出、';
_1Ch3_3='五子示法提雅、亚比他所出、六子以特念、大卫妻以格拉所出、';
_1Ch3_4='此六子、皆大卫于希伯仑所生、大卫在彼为王、七年有六月、在耶路撒冷为王、三十三年、';
_1Ch3_5='在耶路撒冷生子示米亚、朔罢、拿单、所罗门、四人俱亚米利女拔书亚所出、';
_1Ch3_6='又生益辖、以利沙玛、以利法列、';
_1Ch3_7='挪迦、尼斐、雅非亚、';
_1Ch3_8='以利沙玛、以利雅大、以利法列九人、';
_1Ch3_9='皆为大卫之子、此外更有嫔妃所出、他玛为女弟、';
_1Ch3_10='所罗门子罗波安、罗波安子亚比雅、亚比雅子亚撒、亚撒子约沙法、';
_1Ch3_11='约沙法子约兰、约兰子亚哈谢、亚哈谢子约阿施、';
_1Ch3_12='约阿施子亚玛谢、亚玛谢子亚撒利雅、亚撒利雅子约坦、';
_1Ch3_13='约坦子亚哈斯、亚哈斯子希西家、希西家子玛拿西、';
_1Ch3_14='玛拿西子亚们、亚们子约西亚、';
_1Ch3_15='约西亚子如左、长子约哈难、次子约雅敬、三子西底家、四子沙龙、';
_1Ch3_16='约雅敬子耶哥尼雅、西底家、';
_1Ch3_17='耶哥尼雅被虏、其子撒拉铁、';
_1Ch3_18='玛基兰、毗大雅、示拿萨、耶加米、何沙玛、尼大比雅、';
_1Ch3_19='毗大雅子所罗巴伯、示每、所罗巴伯子米书兰、哈拿尼雅、示罗密为女弟、';
_1Ch3_20='又有哈舒巴、阿黑、比利家、哈撒底、于沙希悉五人、';
_1Ch3_21='哈拿尼雅子毗拉提、耶筛亚、又有利法雅众子、亚珥难众子、俄巴底亚众子、示迦尼子、';
_1Ch3_22='示迦尼子示玛雅、示玛雅子、哈突、以甲、巴利亚、尼利雅、沙法六人、';
_1Ch3_23='尼利雅子、以利约乃、希西家、阿斯利干三人、';
_1Ch3_24='以利约乃子、何大雅、以利亚实、毗莱雅、阿谷、约哈难、第莱雅、阿拿尼七人、';
_1Ch4_1='犹大子、法勒斯、希斯仑、迦米、户珥、朔巴、';
_1Ch4_2='朔巴子利亚雅生雅哈、雅哈生亚户买、拉哈、此为琐拉人之室家、';
_1Ch4_3='以坦族祖生耶斯列、伊施玛、伊得巴、哈悉勒玻尼为女弟、';
_1Ch4_4='基多族祖毗努伊勒、户沙族祖以谢珥、皆伯利恒族祖、以法他长子户珥所生、';
_1Ch4_5='提哥亚族祖亚施户有二妻、希拉、拿拉、';
_1Ch4_6='拿拉生亚户散、希弗、提米尼、哈辖斯他利、皆拿拉之子、';
_1Ch4_7='希拉子、洗列、琐辖、伊提南、';
_1Ch4_8='哥斯生亚诺、琐比巴、哈仑子亚哈黑诸家、亦其后裔、';
_1Ch4_9='雅比斯较诸昆弟为尊、其母命名雅比斯、曰、我劬劳产之、';
_1Ch4_10='雅比斯吁以色列之上帝曰、愿尔锡我福祉、扩我土宇、扶我以手、俾免遭难遇苦、上帝允其所祈、';
_1Ch4_11='书哈兄基绿生米黑、为伊施屯之父、';
_1Ch4_12='伊施屯生伯拉巴、巴西亚、及珥拿辖人之祖提欣拿、皆利迦人、';
_1Ch4_13='基纳斯子俄陀聂、西莱雅、俄陀聂子哈塔、';
_1Ch4_14='悯挪太生俄弗拉、西莱雅生约押、为工师谷人之祖、其人皆工师也、';
_1Ch4_15='耶孚尼子迦勒、其子以路、以拉、拿安、以拉子基纳斯、';
_1Ch4_16='耶哈利勒子、西弗、西法、提利、亚撒列、';
_1Ch4_17='以斯拉子、益帖、米列、以弗、雅伦、米列娶法老女比提雅、生米利暗、沙买、与以实提摩族祖益巴、';
_1Ch4_18='其妻犹大妇、生基多族祖雅列、梭哥族祖希伯、撒挪亚族祖耶古铁、';
_1Ch4_19='拿含之妹、荷第雅妻、生迦米人基伊拉、及玛迦人以实提摩、';
_1Ch4_20='示门子、暗嫩、林拿、便哈南、提伦、以示子、梭黑、便梭黑、';
_1Ch4_21='犹大子示拉、生利迦族祖珥、玛利沙族祖拉大、及属亚实比族、织枲诸家、';
_1Ch4_22='又生约敬、哥西巴人、与约阿施、及治摩押地之萨拉、并雅叔比利恒、此乃古昔之录、';
_1Ch4_23='皆为陶人、居于尼他应、及基低拉、与王同处、为王服役、○';
_1Ch4_24='西缅子、尼母利、雅悯、雅立、谢拉、扫罗、';
_1Ch4_25='扫罗子沙龙、沙龙子米比衫、米比衫子米施玛、';
_1Ch4_26='米施玛子哈母利、哈母利子撒刻、撒刻子示每、';
_1Ch4_27='示每有子十六、女六、惟其昆弟、子女无几、其家不及犹大人之繁衍、';
_1Ch4_28='西缅人居别是巴、摩拉大、哈萨书亚、';
_1Ch4_29='辟拉、以森、陀腊、';
_1Ch4_30='彼土利、何珥玛、洗革拉、';
_1Ch4_31='伯玛嘉博、哈萨苏撒、伯比利、沙拉音、至大卫为王时、此诸邑悉属西缅人、';
_1Ch4_32='其乡里凡五、乃以坦、亚因、临门、陀健、亚珊、';
_1Ch4_33='及其四周之乡里、至于巴力、其所居之处即此、各有谱系、';
_1Ch4_34='亦有米所巴、雅米勒、亚玛谢子约沙、';
_1Ch4_35='约珥、约示比子耶户、约示比乃西莱雅子、西莱雅乃亚薛子、';
_1Ch4_36='又有以利约乃、雅哥巴、耶朔海、亚帅雅、亚底业、耶西篾、比拿雅、';
_1Ch4_37='及示玛雅耳孙、申利玄孙、耶大雅曾孙、亚龙孙、示非子细撒、';
_1Ch4_38='以上所载、悉为宗族牧伯、其家增益繁多、';
_1Ch4_39='其众往谷之东、至基多界、求刍以牧群羊、';
_1Ch4_40='乃得牧场、土壤膏腴、幅员宽广、静谧平康、居民本属含族、';
_1Ch4_41='当犹大王希西家时、以上所载之人、来攻其幕、及其同处之米乌尼人、尽灭其众、据居其地、迄于今日、以斯土有刍牧群羊也、';
_1Ch4_42='西缅族五百人、往西珥山、以示子毗拉提、尼利雅、利法雅、乌薛为之长、';
_1Ch4_43='击亚玛力族逃脱之遗民、而居其地、迄于今日、';
_1Ch5_1='流便为以色列长子、因污其父之榻、故长子之业、归于以色列子约瑟之子、惟谱系不依此记载、';
_1Ch5_2='犹大超越诸昆弟、君王由彼而出、第长子之业归约瑟、';
_1Ch5_3='以色列长子流便之子、哈诺、法路、希斯仑、迦米、';
_1Ch5_4='约珥子示玛雅、示玛雅子歌革、歌革子示每、';
_1Ch5_5='示每子米迦、米迦子利亚雅、利亚雅子巴力、';
_1Ch5_6='巴力子备拉、乃流便族牧伯、为亚述王提革拉毗尼色所虏、';
_1Ch5_7='其昆弟按室家谱系为长者、乃耶利、撒迦利雅、';
_1Ch5_8='与约珥曾孙、示玛孙、亚撒子比拉、彼居亚罗珥、延至尼波、及巴力免、';
_1Ch5_9='又东、至伯拉河西之旷野、盖在基列、其牲畜增多、';
_1Ch5_10='当扫罗时、与夏甲人战、仆之、而居其幕、在基列东之全境、○';
_1Ch5_11='迦得子孙、居巴珊地、延至撒迦、与流便人相对、';
_1Ch5_12='约珥为族长、沙番次之、又有雅乃、及居巴珊之沙法、';
_1Ch5_13='其家昆弟七人、乃米迦勒、米书兰、示巴、约赖、雅干、细亚、希伯、';
_1Ch5_14='此皆亚比孩子、亚比孩乃户利子、户利乃耶罗亚子、耶罗亚乃基列子、基列乃米迦勒子、米迦勒乃耶示筛子、耶示筛乃耶哈多子、耶哈多乃布斯子、';
_1Ch5_15='又有古尼孙、押比叠子亚希为族长、';
_1Ch5_16='咸居基列、与巴珊及其乡里、并沙仑郊野、至于边境、';
_1Ch5_17='当犹大王约坦、以色列王耶罗波安时、俱载入谱系、○';
_1Ch5_18='流便人、迦得人、及玛拿西半支派、能出征之武士、执干持刃、挽弓发矢、而善战者、计四万四千七百六十人、';
_1Ch5_19='与夏甲人、伊突人、拿非施人、挪答人战、';
_1Ch5_20='战时、呼吁上帝、上帝因其恃己、允其所祈而助之、以夏甲人及从之者、悉付其手、';
_1Ch5_21='虏敌之牲畜、驼五万、绵羊二十五万、驴二千、人十万、';
_1Ch5_22='敌之被杀而仆者甚众、盖此战由于上帝、遂据居其地、至被虏之时、○';
_1Ch5_23='玛拿西半支派居于斯土、自巴珊延至巴力黑门、及示尼珥与黑门山、';
_1Ch5_24='其族长乃以弗、以示、以列、亚斯列、耶利米、何达威雅、雅叠、皆英武有名之族长、○';
_1Ch5_25='斯民干犯其列祖之上帝、徇欲从斯土居民之神、即上帝于其前、所灭诸族之神、';
_1Ch5_26='以色列之上帝耸动亚述二王、普勒与提革拉毗尼色之心、遂虏流便人、迦得人、及玛拿西半支派、至哈腊、哈博、哈拉、及歌散河滨、迄于今日、';
_1Ch6_1='利未子、革顺、哥辖、米拉利、';
_1Ch6_2='哥辖子、暗兰、以斯哈、希伯伦、乌薛、';
_1Ch6_3='暗兰子、亚伦、摩西、及米利暗、亚伦子、拿答、亚比户、以利亚撒、以他玛、';
_1Ch6_4='以利亚撒生非尼哈、非尼哈生亚比书、';
_1Ch6_5='亚比书生布基、布基生乌西、';
_1Ch6_6='乌西生西拉希雅、西拉希雅生米拉约、';
_1Ch6_7='米拉约生亚玛利雅、亚玛利雅生亚希突、';
_1Ch6_8='亚希突生撒督、撒督生亚希玛斯、';
_1Ch6_9='亚希玛斯生亚撒利雅、亚撒利雅生约哈难、';
_1Ch6_10='约哈难生亚撒利雅、亚撒利雅任祭司职、于所罗门在耶路撒冷所建之室、';
_1Ch6_11='亚撒利雅生亚玛利雅、亚玛利雅生亚希突、';
_1Ch6_12='亚希突生撒督、撒督生沙龙、';
_1Ch6_13='沙龙生希勒家、希勒家生亚撒利雅、';
_1Ch6_14='亚撒利雅生西莱亚、西莱亚生约萨答、';
_1Ch6_15='耶和华藉尼布甲尼撒手、徙犹大及耶路撒冷人时、约萨答亦往焉、○';
_1Ch6_16='利未子革顺、哥辖、米拉利、';
_1Ch6_17='革顺子、立尼、示每、';
_1Ch6_18='哥辖子、暗兰、以斯哈、希伯伦、乌薛、';
_1Ch6_19='米拉利子、抹利、母示、此利未之室家、循其宗族、';
_1Ch6_20='革顺子立尼、立尼子雅哈、雅哈子薪玛、';
_1Ch6_21='薪玛子约亚、约亚子易多、易多子谢拉、谢拉子耶特赖、';
_1Ch6_22='哥辖子亚米拿达、亚米拿达子可拉、可拉子亚惜、';
_1Ch6_23='亚惜子以利加拿、以利加拿子以比雅撒、以比雅撒子亚惜、';
_1Ch6_24='亚惜子他哈、他哈子乌列、乌列子乌西雅、乌西雅子少罗、';
_1Ch6_25='以利加拿子、亚玛赛、亚希摩、';
_1Ch6_26='亚希摩子以利加拿、以利加拿子琐菲、琐菲子拿哈、';
_1Ch6_27='拿哈子以利押、以利押子耶罗罕、耶罗罕子以利加拿、';
_1Ch6_28='撒母耳长子约珥、次子亚比亚、';
_1Ch6_29='米拉利子抹利、抹利子立尼、立尼子示每、示每子乌撒、';
_1Ch6_30='乌撒子示米亚、示米亚子哈基雅、哈基雅子亚帅雅、○';
_1Ch6_31='约匮安设之后、大卫立人、以理讴歌之事、在耶和华室、';
_1Ch6_32='遂以讴歌、供事于会幕前、迨所罗门建耶和华室于耶路撒冷、循其班次、以供厥职、';
_1Ch6_33='侍立供职者、及其子孙如左、哥辖之裔、歌者希幔、希幔乃约珥子、约珥乃撒母耳子、';
_1Ch6_34='撒母耳乃以利加拿子、以利加拿乃耶罗罕子、耶罗罕乃以列子、以列乃陀亚子、';
_1Ch6_35='陀亚乃苏弗子、苏弗乃以利加拿子、以利加拿乃玛哈子、玛哈乃亚玛赛子、';
_1Ch6_36='亚玛赛乃以利加拿子、以利加拿乃约珥子、约珥乃亚撒利雅子、亚撒利雅乃西番雅子、';
_1Ch6_37='西番雅乃他哈子、他哈乃亚惜子、亚惜乃以比雅撒子、以比雅撒乃可拉子、';
_1Ch6_38='可拉乃以斯哈子、以斯哈乃哥辖子、哥辖乃利未子、利未乃以色列子、';
_1Ch6_39='希幔之昆弟亚萨、侍立其右、亚萨乃比利家子、比利家乃示米亚子、';
_1Ch6_40='示米亚乃米迦勒子、米家勒乃巴西雅子、巴西雅乃玛基雅子、';
_1Ch6_41='玛基雅乃伊特尼子、伊特尼乃谢拉子、谢拉乃亚大雅子、';
_1Ch6_42='亚大雅乃以探子、以探乃薪玛子、薪玛乃示每子、';
_1Ch6_43='示每乃雅哈子、雅哈乃革顺子、革顺乃利未子、';
_1Ch6_44='其昆弟米拉利之裔、侍立其左者为以探、以探乃基示子、基示乃亚伯底子、亚伯底乃玛鹿子、';
_1Ch6_45='玛鹿乃哈沙比雅子、哈沙比雅乃亚玛谢子、亚玛谢乃希勒家子、';
_1Ch6_46='希勒家乃暗西子、暗西乃巴尼子、巴尼乃沙麦子、';
_1Ch6_47='沙麦乃末力子、末力乃母示子、母示乃米拉利子、米拉利乃利未子、';
_1Ch6_48='其昆弟利未人、乃供诸役于上帝室、○';
_1Ch6_49='惟亚伦及其子孙、献祭于燔祭坛及香坛、又供诸役于至圣所、为以色列人赎罪、循上帝仆摩西所命、';
_1Ch6_50='亚伦子以利亚撒、以利亚撒子非尼哈、非尼哈子亚比书、';
_1Ch6_51='亚比书子布基、布基子乌西、乌西子西拉希雅、';
_1Ch6_52='西拉希雅子米拉约、米拉约子亚玛利雅、亚玛利雅子亚希突、';
_1Ch6_53='亚希突子撒督、撒督子亚希玛斯、○';
_1Ch6_54='亚伦子孙所居之处、依其境内之营垒列左、哥辖族首签掣而得地、';
_1Ch6_55='在犹大地、给以希伯仑及其四郊、';
_1Ch6_56='惟其田及乡里、给予耶孚尼子迦勒、';
_1Ch6_57='亦以逃城希伯仑、给亚伦子孙、并给立拿及其郊、雅提珥、以实提莫及其郊、';
_1Ch6_58='希仑及其郊、底壁及其郊、';
_1Ch6_59='亚珊及其郊、伯示麦及其郊、';
_1Ch6_60='又由便雅悯支派中、给以迦巴及其郊、阿勒篾及其郊、亚拿突及其郊、其室家所得、共十三邑、';
_1Ch6_61='哥辖其余之裔、掣签得十邑、在玛拿西半支派中、';
_1Ch6_62='革顺之裔、依其室家、由以萨迦支派、亚设支派、拿弗他利支派、及居巴珊之玛拿西支派中、得十三邑、';
_1Ch6_63='米拉利裔、依其室家、由流便支派、迦得支派、西布伦支派中、掣签得十二邑、';
_1Ch6_64='以色列族以此诸邑及其郊、给利未人、';
_1Ch6_65='以上所录之邑、由犹大支派、西缅支派、便雅悯支派中、掣签给之、';
_1Ch6_66='哥辖裔有数家、由以法莲支派中得邑、';
_1Ch6_67='给以以法莲山地之逃城示剑及其郊、并给基色及其郊、';
_1Ch6_68='约缅及其郊、伯和仑及其郊、';
_1Ch6_69='亚雅伦及其郊、迦特临门及其郊、';
_1Ch6_70='哥辖其余之裔、由玛拿西半支派中、给以亚乃及其郊、比连及其郊、';
_1Ch6_71='革顺之裔、由玛拿西半支派中、给以巴珊之哥兰及其郊、亚斯他录及其郊、';
_1Ch6_72='又由以萨迦支派中、给以基低斯及其郊、大比拉及其郊、';
_1Ch6_73='拉末及其郊、亚年及其郊、';
_1Ch6_74='又由亚设支派中、给以玛沙及其郊、押顿及其郊、';
_1Ch6_75='户割及其郊、利合及其郊、';
_1Ch6_76='又由拿弗他利支派中、给以加利利之基低斯及其郊、哈们及其郊、基列亭及其郊、';
_1Ch6_77='米拉利其余之裔、由西布伦支派中、给以临摩挪及其郊、他泊及其郊、';
_1Ch6_78='又在约但外、耶利哥东、由流便支派中、给以旷野之比悉及其郊、雅哈撒及其郊、';
_1Ch6_79='基底莫及其郊、米法押及其郊、';
_1Ch6_80='又由迦得支派中、给以基列之拉末及其郊、玛哈念及其郊、';
_1Ch6_81='希实本及其郊、雅谢及其郊、';
_1Ch7_1='以萨迦子、陀拉、普亚、雅述、伸仑四人、';
_1Ch7_2='陀拉子、乌西、利法雅、耶勒、雅买、易伯散、示母利、俱为陀拉室家之长、当世英武之士、于大卫时、其数二万二千六百人、';
_1Ch7_3='乌西子伊斯拉希、伊斯拉希子米迦勒、俄巴底亚、约珥、伊示雅、父子五人、俱为族长、';
_1Ch7_4='与之偕者、按其谱系室家、能出战之军旅、计三万六千人、盖其妻子众多也、';
_1Ch7_5='其昆弟在以萨迦室家、皆为英武之士、循其谱系、计八万七千人、○';
_1Ch7_6='便雅悯子、比拉、比结、耶叠三人、';
_1Ch7_7='比拉子、以斯本、乌西、乌薛、耶利摩、以利五人、俱为族长、英武之士、循其谱系、计二万二千有三十四人、';
_1Ch7_8='比结子、细米拉、约阿施、以利以谢、以利约乃、暗利、耶利摩、亚比雅、亚拿突、亚拉篾、皆比结之子、';
_1Ch7_9='俱为族长、英武之士、循其谱系、计二万有二百人、';
_1Ch7_10='耶叠子比勒罕、比勒罕子耶乌施、便雅悯、以忽、基拿拿、细坦、他施、亚希沙哈、';
_1Ch7_11='皆耶叠之裔、俱为族长、英武之士、能出战之军旅、计一万七千二百人、';
_1Ch7_12='以珥子书品、户品、亚黑子户伸、';
_1Ch7_13='拿弗他利子、雅薛、沽尼、耶色、沙龙、皆辟拉之子、○';
_1Ch7_14='玛拿西子亚斯列、乃其妾亚兰女所生、又生基列之父玛吉、';
_1Ch7_15='玛吉之妻、乃户品书品之妹、名玛迦、次子名西罗非哈、西罗非哈仅有女、';
_1Ch7_16='玛吉妻玛迦生子、命名毗利施、其弟名示利施、示利施子乌兰、利金、';
_1Ch7_17='乌兰子比但、皆玛拿西孙、玛吉子基列之裔、';
_1Ch7_18='其妹哈摩利吉生伊施荷、亚比以谢、玛拉、';
_1Ch7_19='示米大子、亚现、示剑、利克希、阿尼安、○';
_1Ch7_20='以法莲子书提拉、书提拉子比列、比列子他哈、他哈子以拉大、以拉大子他哈、';
_1Ch7_21='他哈子撒拔、撒拔子书提拉、以法莲又生以谢、以列、俱为迦特土人所杀、因往夺其牲畜也、';
_1Ch7_22='其父以法莲为之哀悼多日、兄弟咸来唁之、';
_1Ch7_23='后以法莲与妻同室、怀妊生子、缘其家遭祸、名子曰比利亚、';
_1Ch7_24='其女舍伊拉、乃建上下伯和仑、及乌羡舍伊拉、';
_1Ch7_25='比利阿子利法、利悉、利悉子他拉、他拉子他罕、';
_1Ch7_26='他罕子拉但、拉但子亚米忽、亚米忽子以利沙玛、';
_1Ch7_27='以利沙玛子嫩、嫩之子约书亚、';
_1Ch7_28='其业及所居之处、乃伯特利及其乡里、东有拿兰、西有基色及其乡里、示剑及其乡里、延至迦萨及其乡里、';
_1Ch7_29='又有近玛拿西境、伯善及其乡里、他纳及其乡里、米吉多及其乡里、多珥及其乡里、以色列子约瑟之裔、居此诸邑、○';
_1Ch7_30='亚设子、音拿、亦施瓦、亦施韦、比利亚、西拉为女弟、';
_1Ch7_31='比利亚子、希别、玛结、玛结为比撒威之父、';
_1Ch7_32='希别生雅弗勒、朔默、何坦、书雅为女弟、';
_1Ch7_33='雅弗列子、巴萨、宾哈、亚施法、皆雅弗列之子、';
_1Ch7_34='朔默子、亚希、罗迦、耶户巴、亚兰、';
_1Ch7_35='朔默弟希连子、琐法、音那、示利斯、亚抹、';
_1Ch7_36='琐法子、书亚、哈尼弗、书阿勒、比利、音拉、';
_1Ch7_37='比悉、河得、珊玛、施沙、益兰、比拉、';
_1Ch7_38='益帖子、耶孚尼、毗斯巴、亚拉、';
_1Ch7_39='乌拉子、亚拉、汉尼业、利写、';
_1Ch7_40='此皆亚设子孙、俱为族长、卓荦英武之士、牧伯之首、循其谱系、能出战者、计二万六千人、';
_1Ch8_1='便雅悯生长子比拉、次子亚实别、三子亚哈拉、';
_1Ch8_2='四子挪哈、五子拉法、';
_1Ch8_3='比拉子亚大、基拉、亚比忽、';
_1Ch8_4='亚比书、乃幔、亚何亚、';
_1Ch8_5='基拉、示孚汛、户兰、';
_1Ch8_6='以忽子为迦巴居民族长、被虏至玛拿辖、';
_1Ch8_7='以忽子乃幔、亚希亚、基拉、亦皆被虏、基拉生乌撒、亚希忽、';
_1Ch8_8='沙哈连出其二妻户伸巴拉之后、在摩押地生子、';
_1Ch8_9='乃由其妻贺得生约巴、洗比雅、米沙、玛拉干、';
_1Ch8_10='耶乌斯、沙迦、米玛、此皆其子、俱为族长、';
_1Ch8_11='又由户伸生亚比突、以利巴力、';
_1Ch8_12='以利巴力子、希伯、米珊、沙麦、沙麦建阿挪与罗德、及其乡里、';
_1Ch8_13='又生比利亚与示玛、为亚雅仑居民族长、逐迦特居民者、即斯人也、';
_1Ch8_14='亚希约、沙煞、耶利末、';
_1Ch8_15='西巴第雅、亚拉得、亚得、';
_1Ch8_16='米迦勒、伊施巴、约哈、皆比利亚之子、';
_1Ch8_17='西巴第雅、米书兰、希西基、希伯、';
_1Ch8_18='伊施米莱、伊斯利亚、约巴、皆以利巴力之子、';
_1Ch8_19='雅金、细基利、撒底、';
_1Ch8_20='以利乃、洗勒太、以列、';
_1Ch8_21='亚大雅、比拉雅、申拉、皆示每之子、';
_1Ch8_22='伊施班、希伯、以列、';
_1Ch8_23='亚伯顿、细基利、哈难、';
_1Ch8_24='哈拿尼雅、以拦、安陀提雅、';
_1Ch8_25='伊弗底雅、毗努伊勒、皆沙煞之子、';
_1Ch8_26='珊示莱、示哈利、亚他利雅、';
_1Ch8_27='雅利西、以利亚、细基利、皆耶罗罕之子、';
_1Ch8_28='俱为族长之卓越者、循其世系、咸居耶路撒冷、';
_1Ch8_29='基遍之父耶利、居于基遍、其妻名玛迦、';
_1Ch8_30='生长子亚伯顿、及苏珥、基士、巴力、拿答、';
_1Ch8_31='基多、亚希约、撒迦、米基罗、';
_1Ch8_32='米基罗生示米暗、此诸人亦居耶路撒冷、与其昆弟相对、';
_1Ch8_33='尼珥生基士、基士生扫罗、扫罗生约拿单、麦基舒亚、亚比拿达、伊施巴力、';
_1Ch8_34='约拿单子米力巴力、米力巴力生米迦、';
_1Ch8_35='米迦子毗敦、米勒、他利亚、亚哈斯、';
_1Ch8_36='亚哈斯生耶何阿达、耶何阿达生亚拉篾、亚斯玛威、心利、心利生摩撒、';
_1Ch8_37='摩撒生比尼亚、比尼亚子拉法、拉法子以利亚萨、以利亚萨子亚悉、';
_1Ch8_38='亚悉有六子、名亚斯利干、波基路、以实玛利、示亚利雅、俄巴底雅、哈难、皆亚悉之子、';
_1Ch8_39='其弟以设、长子乌兰、次子耶乌施、三子以利法列、';
_1Ch8_40='乌兰子为射者、皆英武之士、子孙众多、共五百十人、俱属便雅悯裔、';
_1Ch9_1='以色列族、循其谱系核之、载于以色列列王纪、犹大因干罪戾、被虏至巴比伦、';
_1Ch9_2='先返居其邑中之业者、即以色列族、与祭司利未人、及尼提甯人、';
_1Ch9_3='居耶路撒冷者、有犹大人、便雅悯人、以法莲人、玛拿西人、';
_1Ch9_4='犹大子法勒斯裔、巴尼玄孙、音利曾孙、暗利孙、亚米忽子乌太、';
_1Ch9_5='示罗裔、长子亚帅雅及其众子、';
_1Ch9_6='谢拉裔、耶乌利及其昆弟、共六百九十人、';
_1Ch9_7='便雅悯裔、哈西努曾孙、何达威雅孙、米书兰子撒路、';
_1Ch9_8='耶罗罕子伊比尼雅、米基立孙、乌西子以拉、伊比尼雅曾孙、流珥孙、示法提雅子米书兰、';
_1Ch9_9='及其昆弟、循其世系、共九百五十六人、俱为族长、○';
_1Ch9_10='祭司中有耶大雅、耶何雅立、雅斤、';
_1Ch9_11='司上帝室者、希勒家子亚萨利雅、希勒家乃米书兰子、米书兰乃撒督子、撒督乃米拉约子、米拉约乃亚希突子、';
_1Ch9_12='又有玛基雅曾孙、巴施户珥孙、耶罗罕子亚大雅、及亚第业子玛赛、亚第业乃雅希细拉子、雅希细拉乃米书兰子、米书兰乃米实利密子、米实利密乃音麦子、';
_1Ch9_13='及其昆弟、一千七百六十人、皆为族长、最能供上帝室之役、○';
_1Ch9_14='利未人米拉利裔、哈沙比雅曾孙、亚利甘孙、哈述子示玛雅、';
_1Ch9_15='又有拔巴甲、黑勒施、迦拉、及亚萨曾孙、细基利孙、米迦子玛探雅、';
_1Ch9_16='耶杜顿曾孙、迦拉孙、示玛雅子俄巴底、及以利加拿孙、亚撒子比利家、皆居尼陀法人之乡里、○';
_1Ch9_17='司阍者乃沙龙、亚谷、达们、亚希幔、及其昆弟、沙龙为长、';
_1Ch9_18='斯众昔守王之东门、今在利未营中为阍、';
_1Ch9_19='可拉曾孙、以比雅撒孙、可利子沙龙、及其昆弟可拉裔、司供役之事、守会幕之门、其祖曾理耶和华之营、且守其门、';
_1Ch9_20='昔以利亚撒子非尼哈统辖斯众、耶和华偕之、';
_1Ch9_21='米施利米雅子撒迦利雅、为会幕之阍人、';
_1Ch9_22='被简为阍者、共二百十二人、在其乡里、循其谱系核之、乃大卫与先见撒母耳所立、任此要职、';
_1Ch9_23='彼与子孙循其班次、守耶和华室会幕之门、';
_1Ch9_24='东西南北四方、皆有阍人、';
_1Ch9_25='其昆弟居乡里者、每七日入而与俱、';
_1Ch9_26='阍长四人、皆利未族、任其要职、守上帝室之仓库、';
_1Ch9_27='既任此职、每晨启门、环上帝室而居、';
_1Ch9_28='其中有守供事之器者、器之出入、皆核其数、';
_1Ch9_29='亦有理器具、与圣所什物、及细面酒油、乳香芳品、';
_1Ch9_30='祭司中有以芳品制膏者、';
_1Ch9_31='利未人可拉族、沙龙长子玛他提雅、职司盘炙之物、';
_1Ch9_32='其昆弟哥辖裔中、有理陈设之饼者、每安息日备之、';
_1Ch9_33='讴歌者、有利未族长、居于仓舍、昼夜供役、无他职任、';
_1Ch9_34='此乃利未族长之卓越者、循其世系、咸居耶路撒冷、○';
_1Ch9_35='基遍之父耶利、居于基遍、其妻名玛迦、';
_1Ch9_36='生长子亚伯顿、及苏珥、基士、巴力、尼珥、拿答、';
_1Ch9_37='基多、亚希约、撒迦利雅、米基罗、';
_1Ch9_38='米基罗生示米暗、此诸人亦居耶路撒冷、与其昆弟相对、';
_1Ch9_39='尼珥生基士、基士生扫罗、扫罗生约拿单、麦基舒亚、亚比拿达、伊施巴力、';
_1Ch9_40='约拿单子米力巴力、米力巴力生米迦、';
_1Ch9_41='米迦子毗敦、米勒、他利亚、亚哈斯、';
_1Ch9_42='亚哈斯生雅拉、雅拉生亚拉篾、亚斯玛威、心利、心利生摩撒、';
_1Ch9_43='摩撒生比尼亚、比尼亚生利法雅、利法雅生以利亚萨、以利亚萨生亚悉、';
_1Ch9_44='亚悉有六子、名亚斯利干、波基路、以实玛利、示亚利雅、俄巴底雅、哈难、皆亚悉之子、';
_1Ch10_1='非利士人与以色列人战、以色列人遁、在基利波山、见杀而仆、';
_1Ch10_2='非利士人急追扫罗及其子、杀其三子、约拿单、亚比拿达、麦基舒亚、';
_1Ch10_3='扫罗被攻、战势剧烈、射者追及之、窘急特甚、';
_1Ch10_4='谓执兵者曰、尔其拔剑刺我、免未受割者至而侮我、执兵者惧甚、不敢奉命、扫罗遂伏剑而死、';
_1Ch10_5='执兵者见扫罗死、亦伏剑而死、';
_1Ch10_6='于是扫罗与其三子、全家偕亡、';
_1Ch10_7='居谷中之以色列众、见民遁、扫罗与子皆死、遂弃邑而逃、非利士人至而居之、○';
_1Ch10_8='翌日、非利士人来剥尸、见扫罗与其子仆于基利波山、';
_1Ch10_9='乃剥扫罗尸、斩其首、取其铠甲、遣使至非利士四境、传于偶像及庶民、';
_1Ch10_10='置其铠甲于彼之神庙、钉其首于大衮庙、';
_1Ch10_11='基列雅比人闻非利士人待扫罗之事、';
_1Ch10_12='壮士咸起、取扫罗及其子之尸、携至雅比、葬其骨于雅比之橡下、禁食七日、';
_1Ch10_13='夫扫罗之死、因其干犯耶和华、不遵其命、且请示于凭鬼者、';
_1Ch10_14='而不咨诹耶和华、故耶和华杀之、以其国归于耶西子大卫、';
_1Ch11_1='以色列众集于希伯仑、见大卫曰、我为尔之骨肉、';
_1Ch11_2='昔扫罗为王时、尔率以色列人出入、尔上帝耶和华谓尔曰、尔必为我民之牧、我民以色列之君、';
_1Ch11_3='以色列长老、咸至希伯仑见王、大卫在希伯仑、于耶和华前、与之立约、遂膏大卫、为以色列王、循耶和华藉撒母耳所言、';
_1Ch11_4='大卫与以色列众至耶路撒冷、即耶布斯、时、耶布斯土人居彼、';
_1Ch11_5='耶布斯人谓大卫曰、尔必不得入此、然大卫取锡安之保障、即大卫城、';
_1Ch11_6='大卫曰、先攻耶布斯人者、必为首为长、洗鲁雅子约押先上、遂为首、';
_1Ch11_7='大卫居其保障、故称曰大卫城、';
_1Ch11_8='大卫自米罗起、四周筑城、其余乃约押修葺、';
_1Ch11_9='大卫日渐昌大、万军之耶和华偕之也、○';
_1Ch11_10='从大卫之勇士、为首者有力于其国、与以色列众立之为王、循耶和华谕以色列之命、';
_1Ch11_11='其人如左、哈革摩尼人雅朔班、为诸将之首、一时挥戈击毙三百人、';
_1Ch11_12='其次为亚合人、朵多子以利亚撒、为三勇士之一、';
_1Ch11_13='彼与大卫在巴斯达闵、非利士人咸集以战、在彼有田、满种麰麦、民遁于非利士人前、';
_1Ch11_14='彼立于田间、以护其地、杀非利士人、耶和华拯之、使获大胜、';
_1Ch11_15='三十首领中、有三人下至山岩、入亚杜兰穴、以觐大卫、非利士军建营于利乏音谷、';
_1Ch11_16='时、大卫在保障、非利士汛在伯利恒、';
_1Ch11_17='大卫歆羡曰、深愿有人由伯利恒门侧之井、汲水以饮我、';
_1Ch11_18='三人冲过非利士军、由伯利恒门侧之井汲水、携诣大卫、大卫不饮、乃灌之于耶和华前、';
_1Ch11_19='曰、愿我上帝禁我行此、我岂饮冒死者之血乎、盖彼舍命取之、故不饮、三勇士所为若此、';
_1Ch11_20='其中约押弟雅比筛为首、尝挥戈击毙三百人、遂在三人中得名誉、';
_1Ch11_21='彼在三人中为尊、故为其魁、惟不得与首三人同列、';
_1Ch11_22='又有甲薛勇士耶何耶大子比拿雅、大有作为、杀摩押人亚利伊勒二子、又当雨雪时、下阱击狮、';
_1Ch11_23='又杀埃及伟人、其人身长五肘、其手执戈、大如织器之梁、比拿雅执杖往迎、夺其戈而杀之、';
_1Ch11_24='比拿雅所为如是、遂在三勇士中得名誉、';
_1Ch11_25='彼较三十首领为尊、惟不及前三人、大卫立之为侍卫长、○';
_1Ch11_26='军中之勇士、即约押弟亚撒黑、伯利恒人朵多子伊勒哈难、';
_1Ch11_27='哈律人沙玛、比伦人希利斯、';
_1Ch11_28='提哥亚人益吉子以拉、亚拿突人亚比以谢、';
_1Ch11_29='户沙人西比该、亚合人以来、';
_1Ch11_30='尼陀法人玛哈莱、尼陀法人巴拿子希立、';
_1Ch11_31='便雅悯族、基比亚人利拜子以太、比拉顿人比拿雅、';
_1Ch11_32='迦实溪人户莱、亚拉巴人亚比、';
_1Ch11_33='巴路米人押斯玛弗、沙勒本人以利雅哈巴、';
_1Ch11_34='基孙人哈深诸子、哈拉人沙基子约拿单、';
_1Ch11_35='哈拉人沙甲子亚希暗、吾珥子以利法勒、';
_1Ch11_36='米基拉人希弗、比伦人亚希雅、';
_1Ch11_37='迦密人希斯罗、伊斯拜的儿子拿莱、';
_1Ch11_38='拿单弟约珥、哈基利子弥伯哈、';
_1Ch11_39='亚扪人洗勒、比录人拿哈莱、为洗鲁雅子约押执兵之士、';
_1Ch11_40='以帖人以拉、及迦立、';
_1Ch11_41='赫人乌利亚、亚莱子撒拔、';
_1Ch11_42='流便人示撒子亚第拿、为流便族长、与从者三十人、';
_1Ch11_43='又有玛迦子哈难、弥特尼人约沙法、';
_1Ch11_44='亚施他拉人乌西亚、亚罗珥人何坦子沙玛、耶利、';
_1Ch11_45='申利子耶叠、与其弟提洗人约哈、';
_1Ch11_46='玛哈未人以利业、伊利拿安子耶利拜、约沙未雅、摩押人伊特玛、';
_1Ch11_47='以利业、俄备得、并米琐八人雅西业、';
_1Ch12_1='大卫避基士子扫罗、匿于洗革拉时、有勇士归之、助其战鬬、';
_1Ch12_2='皆执弓为械、发石射矢、左右手俱能之、乃扫罗之昆弟、便雅悯人也、';
_1Ch12_3='其魁亚希以谢、次基比亚人示玛子约阿施、及亚斯玛威子耶薛、毗力、与比拉迦、亚拿突人耶户、';
_1Ch12_4='基遍人以实买雅、勇冠三十人、为之长、又有耶利米、雅哈悉、约哈难、基得拉人约撒拔、';
_1Ch12_5='伊利乌赛、耶利摩、比亚利雅、示玛利雅、哈律弗人示法提雅、';
_1Ch12_6='可拉族以利加拿、耶西雅、亚萨列、约以谢、押朔班、';
_1Ch12_7='基多人耶罗罕子犹拉、西巴第雅、';
_1Ch12_8='迦得族亦有人归大卫、至旷野之保障、俱为勇士、娴习战事、能执干戈、其貌如狮、足捷如山中之鹿、';
_1Ch12_9='其魁以薛、次俄巴底雅、三以利押、';
_1Ch12_10='四弥施玛拿、五耶利米、';
_1Ch12_11='六亚太、七以利业、';
_1Ch12_12='八约哈难、九以利萨巴、';
_1Ch12_13='十耶利米、十一末巴奈、';
_1Ch12_14='此皆迦得人、俱为军长、小者当百人、大者当千人、';
_1Ch12_15='正月约但涨溢、斯众济河、使居谷中之民逃遁、东西皆然、';
_1Ch12_16='有便雅悯人、犹大人、至保障归大卫、';
_1Ch12_17='大卫出迓曰、尔若平和而来以助我、则我心与尔相契、我既无辜、尔若鬻我于敌、愿我列祖之上帝鉴察之、谴责之、';
_1Ch12_18='三十首领之魁亚玛撒、感于神曰、大卫欤、我侪属尔、耶西子欤、我侪从尔、愿尔平康、愿助尔者平康、盖尔上帝助尔也、大卫纳之、立为军长、';
_1Ch12_19='大卫偕非利士人、往战扫罗时、有玛拿西人归之、惟未助非利士人、因非利士人牧伯相议、遣之去曰、彼必归降其主扫罗、危及我首、';
_1Ch12_20='大卫往洗革拉时、玛拿西人押拿、约撒拔、耶叠、米迦勒、约撒拔、以利户、洗勒太、咸归之、皆玛拿西之千夫长也、';
_1Ch12_21='斯众助大卫攻群寇、皆为勇士、亦为军长、';
_1Ch12_22='来助大卫者、日有其人、致成大军、如上帝之军、○';
_1Ch12_23='备战之士至希伯仑见大卫、欲以扫罗国位归之、循耶和华言、其数如左、';
_1Ch12_24='犹大族、执干戈而备战者、六千八百人、';
_1Ch12_25='西缅族、备战之勇士七千一百人、';
_1Ch12_26='利未族、四千六百人、';
_1Ch12_27='亚伦家长耶何耶大、与从者三千七百人、';
_1Ch12_28='少年勇士撒督、及族长二十二人、';
_1Ch12_29='便雅悯族、扫罗之昆弟三千人、其族强半仍从扫罗家、';
_1Ch12_30='以法莲族之勇士、族中著名者、二万有八百人、';
_1Ch12_31='玛拿西半支派、名录于册、来立大卫为王者、一万八千人、';
_1Ch12_32='以萨迦族、达于时务、知以色列人所当行者、族长二百、同宗之昆弟、咸听厥命、';
_1Ch12_33='西布伦族、能从军列陈、执诸战具、整肃行伍、不生二心者、五万人、';
_1Ch12_34='拿弗他利族、军长一千、从之执干戈者、三万七千人、';
_1Ch12_35='但之族、能列陈者、二万八千六百人、';
_1Ch12_36='亚设族、能从军列陈者、四万人、';
_1Ch12_37='约但东、流便族、迦得族、玛拿西半支派、持诸军器备战者、十二万人、';
_1Ch12_38='以上所载、皆系战士、能列行伍、诚心至希伯仑、欲立大卫为以色列全族之王、其余以色列民、亦怀一心、立之为王、';
_1Ch12_39='众与大卫偕居三日、式饮式食、盖其昆弟为之备具也、';
_1Ch12_40='附近之人、及以萨迦、西布伦、拿弗他利之人、以驴驼骡牛载糇粮、无花果饼、葡萄干、与酒油、并携牛羊甚多而至、因以色列人欣喜故也、';
_1Ch13_1='大卫与千夫长、百夫长、诸将会议、';
_1Ch13_2='谓以色列会众曰、尔曹若以为善、此事由于我上帝耶和华、则可遣人往以色列全地、请我侪其余之昆弟、及居邑郊之祭司利未人、使之咸集于此、';
_1Ch13_3='我侪舁上帝匮而至、盖扫罗时、我侪未尝咨诹于匮、';
_1Ch13_4='会众曰、我必如是而行、民众咸视斯事为善也、';
_1Ch13_5='于是大卫集以色列人、自埃及之西曷溪、至哈马界、欲自基列耶琳、舁上帝匮至、';
_1Ch13_6='大卫率以色列众至巴拉、即属犹大之基列耶琳、欲舁耶和华上帝之匮、此匮乃以居基路伯上、耶和华之名而名者、';
_1Ch13_7='遂舁上帝匮、自亚比拿达室而出、载于斯车、乌撒与亚希约御之、';
_1Ch13_8='大卫及以色列众、在上帝前、极力舞蹈、讴歌、以琴瑟锣鼓与角作乐、';
_1Ch13_9='至基顿禾场、牛蹶、乌撒伸手扶匮、';
_1Ch13_10='耶和华怒乌撒、因其伸手扶匮而击之、遂死于上帝前、';
_1Ch13_11='耶和华击乌撒、大卫不悦、称其地曰毗列斯乌撒、至于今日、';
_1Ch13_12='是日大卫畏上帝曰、上帝之匮、何可至我所、';
_1Ch13_13='于是大卫不舁匮入大卫城、至于己所、乃转舁至迦特人俄别以东室、';
_1Ch13_14='上帝匮在俄别以东室三月、耶和华锡嘏于俄别以东家、及其所有、';
_1Ch14_1='推罗王希兰遣使见大卫、携香柏及石工木工而至、为之建宫室、';
_1Ch14_2='大卫乃知耶和华立之为以色列王、盖为其民以色列故、振兴其国也、○';
_1Ch14_3='大卫在耶路撒冷又娶后妃、诞生子女、';
_1Ch14_4='在耶路撒冷所生之子、名沙母亚、朔罢、拿单、所罗门、';
_1Ch14_5='益辖、以利书亚、以利法列、';
_1Ch14_6='挪迦、尼斐、雅非亚、';
_1Ch14_7='以利沙玛、比利雅大、以利法列、○';
_1Ch14_8='非利士人闻大卫受膏、为以色列全族之王、咸至而索之、大卫闻之、遂往迎焉、';
_1Ch14_9='非利士人既至、侵利乏音谷、';
_1Ch14_10='大卫咨诹上帝曰、我往攻非利士人可否、尔付之于我手乎、耶和华曰、往哉、我必付之于尔手、';
_1Ch14_11='非利士人至巴力毗拉心、大卫击之、曰、上帝假我手破敌、如水之冲流然、故名其地曰巴力毗拉心、';
_1Ch14_12='敌遗其偶像、大卫宣命、乃以火焚之、';
_1Ch14_13='非利士人又侵谷中、';
_1Ch14_14='大卫复咨诹上帝、上帝曰、勿往迎之、宜绕其后、于桑林相对之所攻之、';
_1Ch14_15='闻桑杪有步履之声、则出战、盖上帝先尔而行、击非利士军旅、';
_1Ch14_16='大卫遵上帝命、击非利士军旅、自基遍至基色、';
_1Ch14_17='大卫之声名、遂洋溢于列国、耶和华使列国咸畏之、';
_1Ch15_1='大卫于大卫城建宫室、又为上帝匮备所张幕、';
_1Ch15_2='大卫曰、耶和华既简利未人舁上帝匮、永久奉事之、他人不可舁也、';
_1Ch15_3='大卫集以色列众于耶路撒冷、以舁耶和华匮、至其所备之所、';
_1Ch15_4='又集亚伦裔、及利未人、';
_1Ch15_5='哥辖裔、族长乌列、与其昆弟百二十人、';
_1Ch15_6='米拉利裔、族长亚帅雅、与其昆弟二百二十人、';
_1Ch15_7='革顺裔、族长约珥、与其昆弟百三十人、';
_1Ch15_8='以利撒反裔、族长示玛雅、与其昆弟二百人、';
_1Ch15_9='希伯伦裔、族长以列、与其昆弟八十人、';
_1Ch15_10='乌薛裔、族长亚米拿达、与其昆弟百十二人、';
_1Ch15_11='大卫召祭司撒督、亚比亚他、与利未人乌列、亚帅雅、约珥、示玛雅、以列、亚米拿达、';
_1Ch15_12='谕之曰、尔曹为利未族长、当与昆弟自洁、致可舁以色列上帝耶和华之匮、至我所备之所、';
_1Ch15_13='尔曹初未舁之、亦未循例寻求上帝、故我上帝耶和华击我侪、';
_1Ch15_14='祭司利未人遂自洁、欲舁以色列上帝耶和华之匮而上、';
_1Ch15_15='利未子孙、以杠肩舁上帝匮、循摩西遵耶和华言所命、';
_1Ch15_16='大卫告利未族长、立其昆弟讴歌者、以乐器琴瑟与钹、欣然大发其音、而扬厥声、';
_1Ch15_17='利未人遂立约珥子希幔、与其昆弟比利家子亚萨、及其同宗米拉利裔、古沙雅子以探、';
_1Ch15_18='其次、昆弟撒迦利雅、便、雅薛、示米拉末、耶歇、乌尼、以利押、比拿雅、玛西雅、玛他提雅、以利斐利户、弥克尼雅、阍人俄别以东、耶利、';
_1Ch15_19='如是立讴歌者希幔、亚萨、以探、击铜钹大发其声、';
_1Ch15_20='撒迦利雅、雅薛、示米拉末、耶歇、乌尼、以利押、玛西雅、比拿雅鼓瑟、其声清以细、';
_1Ch15_21='玛他提雅、以利斐利户、弥克尼雅、俄别以东、耶利、亚撒西雅鸣琴、其声洪而缓、为始作者、';
_1Ch15_22='利未族长基拿尼雅、为讴歌之长、训讴歌之人、以其擅此技也、';
_1Ch15_23='比利家以利加拿为阍、以守匮、';
_1Ch15_24='祭司示巴尼、约沙法、拿坦业、亚玛赛、撒迦利雅、比拿亚、以利以谢、在上帝匮前吹角、俄别以东耶希亚为阍、以守匮、';
_1Ch15_25='于是大卫与以色列长老、及千夫长、欢然往舁耶和华之约匮、自俄别以东家而上、';
_1Ch15_26='因上帝助舁耶和华约匮之利未人、则献牡犊七、牡羊七为祭、';
_1Ch15_27='大卫与舁匮之利未人、及讴歌长基拿尼雅、暨众讴歌者、皆衣细枲长服、大卫又衣枲圣衣、';
_1Ch15_28='以色列众欢呼、吹角吹箛、击钹鼓瑟、鸣琴奏乐、舁耶和华约匮而上、';
_1Ch15_29='耶和华约匮入大卫城时、扫罗女米甲自牖而窥、见大卫王踊跃舞蹈、中心鄙夷之、';
_1Ch16_1='众舁上帝匮入城、置于大卫所张之幕、献燔祭及酬恩祭于上帝前、';
_1Ch16_2='大卫献燔祭与酬恩祭既毕、奉耶和华名、为民祝嘏、';
_1Ch16_3='颁赐以色列众、无论男女、各予饼一方、肉一脔、葡萄干饼一方、○';
_1Ch16_4='又立利未人、供役于耶和华匮前、赞美称谢、颂扬以色列之上帝耶和华、';
_1Ch16_5='首亚萨、次撒迦利雅、及雅薛、示米拉末、耶歇、玛他提雅、以利押、比拿雅、俄别以东、耶利鼓瑟鸣琴、亚萨击钹发声、';
_1Ch16_6='祭司比拿雅、雅哈悉、恒吹角于上帝约匮前、';
_1Ch16_7='是日大卫始定、藉亚萨与其昆弟、称谢耶和华、';
_1Ch16_8='歌曰、当称谢耶和华、呼吁其名、以其作为、普告万民兮、';
_1Ch16_9='讴歌之、颂美之、道其奇行兮、';
_1Ch16_10='以其圣名为荣、凡求耶和华者、其心欢悦兮、';
_1Ch16_11='求耶和华、与其能力、恒寻其面兮、';
_1Ch16_13='其仆以色列之裔、即其所选雅各子孙欤、念其所行奇事异迹、及其口之谳兮、';
_1Ch16_14='彼乃耶和华、我之上帝、行鞫于全地兮、';
_1Ch16_15='当永念其约、所谕万世之言、';
_1Ch16_16='即与亚伯拉罕所立之约、对以撒所发之誓、';
_1Ch16_17='且于雅各为定例、于以色列为永约兮、';
_1Ch16_18='曰、我必赐尔以迦南地、为尔所得之业兮、';
_1Ch16_19='昔尔人寡、其数无几、旅于斯土兮、';
_1Ch16_20='由此族游于彼族、自此国至于彼国、';
_1Ch16_21='上帝不容人虐遇之、因之谴责列王兮、';
_1Ch16_22='曰、我受膏者勿犯之、我之先知勿伤之、';
_1Ch16_23='全地当歌颂耶和华、日宣其拯救兮、';
_1Ch16_24='述其尊荣于列邦、道其奇行于万民兮、';
_1Ch16_25='盖耶和华为大、极当颂赞、宜寅畏之、超越诸神兮、';
_1Ch16_26='列邦之神、悉属虚无、惟耶和华创造诸天兮、';
_1Ch16_27='尊荣威严在于其前、能力欢愉在于其所兮、';
_1Ch16_28='万民诸族欤、当以尊荣能力、归于耶和华、归于耶和华兮、';
_1Ch16_29='以耶和华名应得之荣归之、奉献礼物、至于其前、衣圣服而崇拜之兮、';
_1Ch16_30='全地当战栗于其前、世界坚定、不至动摇兮、';
_1Ch16_31='诸天其欢、大地其喜、当宣告列邦曰、耶和华为王兮、';
_1Ch16_32='海及充其中者、当漰渤兮、田与其中所有、当欢欣兮、';
_1Ch16_33='林间诸木、必在耶和华前欢呼、因其将临、行鞫于地兮、';
_1Ch16_34='当称谢耶和华、以其为善、慈惠永存兮、';
_1Ch16_35='当曰救我之上帝欤、尚其救援我、会集我、拯我于列邦、俾我称颂尔圣名、以赞美尔而获胜、';
_1Ch16_36='以色列之上帝耶和华、当颂美之、自亘古以迄永久兮、众民咸曰、阿们、乃颂美耶和华、○';
_1Ch16_37='大卫留亚萨与其昆弟、恒供事于耶和华约匮前、循每日所宜、';
_1Ch16_38='俄别以东与其昆弟六十八人、及耶杜顿子俄别以东、并何萨为阍人、';
_1Ch16_39='祭司撒督、与其昆弟为祭司者、咸居基遍之崇邱、在耶和华幕前、';
_1Ch16_40='恒在燔祭坛、献燔祭于耶和华、朝夕无间、循耶和华法律所载、命以色列人者、';
_1Ch16_41='偕之者、又有希幔、耶杜顿、及其余被简、名录于册者、称谢耶和华、以其慈惠永存也、';
_1Ch16_42='希幔耶杜顿、偕之吹角击钹、大发其声、且以乐器和颂上帝之歌、耶杜顿子孙为阍人、';
_1Ch16_43='于是民众各归其家、大卫亦返、为眷聚祝嘏、';
_1Ch17_1='大卫居宫室时、谓先知拿单曰、我居香柏之室、而耶和华约匮乃在帐中、';
_1Ch17_2='拿单曰、尔其从心所欲而行、盖上帝偕尔、';
_1Ch17_3='是夜上帝谕拿单曰、';
_1Ch17_4='往告我仆大卫曰、耶和华云、尔勿建室、为我居所、';
_1Ch17_5='我自导以色列人出埃及、至于今日、未尝居室、乃处帷幕、由此迁彼、';
_1Ch17_6='凡我与以色列人偕行之地、岂曾语牧我民以色列之士师曰、曷不为我建香柏之室乎、';
_1Ch17_7='故当谓我仆大卫曰、万军之耶和华云、我自羊牢中、羊群后、取尔为我民以色列之君、';
_1Ch17_8='尔之所往、我皆与偕、绝尔诸敌、将锡尔大名、如世间大人之名、';
_1Ch17_9='我欲为我民以色列定一区域、而栽植之、使居己所、不复迁移、不复遭恶类之败坏、有如畴昔、';
_1Ch17_10='及我命士师治我民以色列时、我必服尔诸敌、且我告尔、耶和华必为尔建立家室、';
_1Ch17_11='迨尔之日已盈、归尔列祖、我必立尔后裔、即尔子以嗣尔、巩固其国、';
_1Ch17_12='彼将为我建室、我必固其国位、历久弗替、';
_1Ch17_13='我将为其父、彼将为我子、不使我之慈惠离之、如离乎先尔者、';
_1Ch17_14='我必永立之于我家我国、巩固其位、历久弗替、';
_1Ch17_15='拿单循此诸言、依此启示、告大卫、○';
_1Ch17_16='大卫王入坐于耶和华前、曰、耶和华上帝欤、我何人斯、我家若何、尔乃导我至此乎、';
_1Ch17_17='上帝欤、此于尔目、犹以为小、尔又言及尔仆之家、至于久远、耶和华上帝欤、尔之待我、等于尊显之人、';
_1Ch17_18='尔仆受此尊荣、大卫更有何词、盖尔洞悉尔仆、';
_1Ch17_19='耶和华欤、尔为尔仆之故、循尔心志、行此大事、而显示之、';
_1Ch17_20='耶和华欤、以我所闻、尔无可比、尔外无他上帝、';
_1Ch17_21='地上何民、如尔民以色列、上帝亲往埃及赎之、以为己民、且于所赎民前、行大而可畏之事、驱逐列邦、而显尔名、';
_1Ch17_22='尔立以色列民永为尔民、尔耶和华为其上帝、';
_1Ch17_23='耶和华欤、尔论尔仆、与其家所言者、求尔坚固之、至于永远、如言而行、';
_1Ch17_24='愿人永尊尔名为大、曰、万军之耶和华、为以色列之上帝、乃治以色列之上帝、尔仆大卫之家、必坚立于尔前、';
_1Ch17_25='我上帝欤、既启示尔仆、必为之建立家室、故尔仆敢祈于尔前、';
_1Ch17_26='耶和华欤、尔乃上帝、以此福许尔仆、';
_1Ch17_27='今尔乐锡嘏于仆家、俾永存于尔前、耶和华欤、尔既锡福、则永享其福焉、';
_1Ch18_1='厥后、大卫击非利士人服之、夺取迦特、与其乡里、';
_1Ch18_2='又击摩押、摩押人遂服役于大卫、而纳贡焉、';
_1Ch18_3='琐巴王哈大利谢往伯拉河、欲恢复其权时、大卫击之、至于哈马、';
_1Ch18_4='获其战车千乘、骑兵七千、步卒二万、战车之马、则断其筋、惟存百乘之马、';
_1Ch18_5='大马色之亚兰人、来助琐巴王哈大利谢、大卫击杀其人二万二千、';
_1Ch18_6='大卫置戍于大马色之亚兰、亚兰人遂服役于大卫、而纳贡焉、大卫无论何往、耶和华使之获胜、';
_1Ch18_7='大卫夺哈大利谢臣仆之金盾、携至耶路撒冷、';
_1Ch18_8='又自属哈大利谢之提巴与均二邑、取铜甚多、所罗门用以制造铜海及柱、与诸铜器、';
_1Ch18_10='哈大利谢屡与哈马王陀乌战、陀乌闻大卫击败琐巴王哈大利谢全军、遂遣子哈多兰见大卫王问安、为之祝嘏、哈多兰携金银铜诸器、';
_1Ch18_11='大卫王以此、及得自以东、摩押、亚扪、非利士、亚玛力、诸族之金银、俱区别献于耶和华、';
_1Ch18_12='洗鲁雅子亚比筛在盐谷、击杀以东人一万八千、';
_1Ch18_13='大卫置戍于以东、以东人遂服役于大卫、大卫无论何往、耶和华使之获胜、○';
_1Ch18_14='大卫为以色列全族之王、为其民众施行公义、';
_1Ch18_15='洗鲁雅子约押为军长、亚希律子约沙法为史官、';
_1Ch18_16='亚希突子撒督、与亚比亚他子亚比米勒为祭司、沙威沙为缮写、';
_1Ch18_17='耶何耶大子比拿雅、统辖基利提人、比利提人、大卫诸子、在王左右为相、';
_1Ch19_1='厥后、亚扪族王拿辖没、其子嗣位、';
_1Ch19_2='大卫曰、昔哈嫩父拿辖施仁慈于我、今我将施仁慈于其子哈嫩、遂遣使往、唁其丧父、大卫仆至亚扪族地、见哈嫩以唁之、';
_1Ch19_3='亚扪族之牧伯谓哈嫩曰、大卫遣唁者诣尔、尔意大卫果敬尔父乎、其仆诣尔、讵非窥察此地、而灭之耶、';
_1Ch19_4='哈嫩遂执大卫仆、薙其须、中断其衣至臀、而遣之归、';
_1Ch19_5='其人深以为耻、或以所待告大卫、乃遣人迎之曰、可居耶利哥、俟须长而后归、';
_1Ch19_6='亚扪人知己为大卫所恶、哈嫩与亚扪人、遂以银一千他连得、由米所波大米、亚兰玛迦、琐巴、雇战车、募骑兵、';
_1Ch19_7='得战车三万二千乘、及玛迦王与其民众咸至、建营于米底巴前、亚扪人亦自其诸邑、会集以战、';
_1Ch19_8='大卫闻之、则遣约押率勇士全军、';
_1Ch19_9='亚扪族出、列陈于邑门、偕来之王、别列于野、';
_1Ch19_10='约押见其前后列陈、则简以色列之精兵、陈列行伍、以御亚兰人、';
_1Ch19_11='以余军付弟亚比筛、陈列行伍、以御亚扪族、';
_1Ch19_12='曰、如亚兰人强于我、尔则助我、如亚扪人强于尔、我则助尔、';
_1Ch19_13='宜强乃志、尔我当为我民、及我上帝邑、为大丈夫、愿耶和华成其所欲、';
_1Ch19_14='约押与所偕之民、进与亚兰人战、亚兰人遁于其前、';
_1Ch19_15='亚扪族见亚兰人遁、亦遁于其弟亚比筛前、而入于邑、约押遂返耶路撒冷、○';
_1Ch19_16='亚兰人见己为以色列所败、则遣使招河外之亚兰人出、哈大利谢之军长朔法率之、';
_1Ch19_17='或告大卫、遂集以色列众、济约但遇敌、列陈而攻之、亚兰人则与之战、';
_1Ch19_18='亚兰人遁于以色列众前、大卫戮其战车七千乘之卒、步卒四万、杀其军长朔法、';
_1Ch19_19='哈大利谢臣仆见其为以色列所败、遂与大卫修好、而服事之、嗣后亚兰人不复助亚扪族、';
_1Ch20_1='岁初、列王出战时、约押率军毁亚扪族地、往围拉巴、大卫居于耶路撒冷、约押攻拉巴堕之、';
_1Ch20_2='大卫夺其王首之冕、权其金一他连得、饰以宝石、置于大卫首、又自邑中、携出货财甚多、';
_1Ch20_3='且出其邑民、使之服役于锯、及铁耙与斧、大卫待亚扪族诸邑、皆若是、大卫率民众归耶路撒冷、○';
_1Ch20_4='厥后、与非利士人战于基色、户沙人西比该、杀利乏裔细派、敌遂降服、';
_1Ch20_5='又与非利士人战、睚珥子伊勒哈难、杀迦特人歌利亚弟拉哈米、其枪之柯、大如织器之梁、';
_1Ch20_6='又战于迦特、有利乏裔一人、躯干修伟、手足各有六指、共二十有四、';
_1Ch20_7='其人侮以色列族时、大卫兄示米亚子约拿单杀之、';
_1Ch20_8='此皆利乏裔、生于迦特、死于大卫、及其臣仆之手、';
_1Ch21_1='撒但起敌以色列人、激大卫核数之、';
_1Ch21_2='大卫谕约押及民长曰、往核以色列人、自别是巴至但、返而告我、使我知其数、';
_1Ch21_3='约押曰、愿耶和华增益其民、百倍于今、我主我王欤、斯众非皆尔仆乎、我主何为命此、何陷以色列人于罪乎、';
_1Ch21_4='然约押为王命所迫、遂往遍行以色列境、返耶路撒冷、';
_1Ch21_5='以民数进于大卫、以色列人执刃者、百有十万、犹大人执刃者、四十七万、';
_1Ch21_6='惟利未人与便雅悯人未核、因约押以王命为可恶也、';
_1Ch21_7='上帝不悦此事、遂击以色列人、';
_1Ch21_8='大卫祷上帝曰、我行此事、大干罪戾、愚昧之甚、求尔宥仆之过、';
_1Ch21_9='耶和华谕大卫之先见迦得曰、';
_1Ch21_10='往告大卫曰、耶和华云、我以三者示尔、可择其一、我行于尔、';
_1Ch21_11='迦得遂诣大卫曰、耶和华云、尔其择所欲者、';
_1Ch21_12='或饥馑三年、或为敌所败、被敌以刃追袭三月、或耶和华以疫为刃、遍行斯土、耶和华之使者灭以色列四境三日、尔其思之、俾我覆遣我者、';
_1Ch21_13='大卫谓迦得曰、我处窘迫之境、耶和华矜恤维大、愿陷于其手、勿陷于人手、';
_1Ch21_14='于是耶和华降疫疠于以色列、陨者七万、';
_1Ch21_15='上帝遣使往灭耶路撒冷、将灭之时、耶和华见之、悔降斯祸、遂谕施剿之使曰、足矣、可止尔手、其时耶和华之使者、立于耶布斯人阿珥楠之禾场、';
_1Ch21_16='大卫举目、见耶和华使者立于空际、拔刃在手、指耶路撒冷、大卫与诸长老、皆衣麻衣、俯伏于地、';
_1Ch21_17='大卫祷上帝曰、命核民数者非我乎、我犯罪行恶、此群羊何为、愿我上帝耶和华手攻我、及我父家、勿攻尔民、使遘斯灾、';
_1Ch21_18='耶和华之使者命迦得告大卫、宜上为耶和华筑坛、在耶布斯人阿珥楠之禾场、';
_1Ch21_19='遂依迦得奉耶和华名、所谕之言而上、';
_1Ch21_20='适阿珥楠打麦、回顾见天使、所偕四子俱避匿、';
_1Ch21_21='大卫至阿珥楠处、阿珥楠见之、乃出禾场、伏地而拜、';
_1Ch21_22='大卫谓之曰、以此禾场予我、我为耶和华筑坛其上、俾疫止于民间、必足其价、以场予我、';
_1Ch21_23='阿珥楠曰、取之可也、愿我主我王依所视为善者而行、牛为燔祭、打谷之具为柴、麦为素祭、我悉予之、';
_1Ch21_24='大卫王曰、不然、我必足其价以购之、不取尔物献于耶和华、不费财之燔祭、我不献之、';
_1Ch21_25='于是大卫权黄金六百舍客勒、予阿珥楠、以购其地、';
_1Ch21_26='大卫为耶和华筑坛于彼、献燔祭与酬恩祭、吁耶和华、耶和华自天允之、降火于燔祭坛、';
_1Ch21_27='耶和华命使者韬刃于鞘、○';
_1Ch21_28='是时大卫见耶和华于耶布斯人阿珥楠之禾场、允其所祈、则献祭于彼、';
_1Ch21_29='时、耶和华之幕、与燔祭坛、即摩西在旷野所造者、皆在基遍崇邱、';
_1Ch21_30='大卫不敢往彼咨诹上帝、因惧耶和华使者之刃也、';
_1Ch22_1='大卫曰、此乃耶和华上帝之室、以色列燔祭之坛、○';
_1Ch22_2='大卫命集旅于以色列地之人、选石工凿石、以建上帝室、';
_1Ch22_3='大卫备铁甚多、以为门扉之钉及钩、又备铜无算、';
_1Ch22_4='香柏无数、盖西顿推罗人运之甚多也、';
_1Ch22_5='大卫曰、我子所罗门尚冲弱、为耶和华建室、必极壮丽、声誉荣光、播于万国、故我必为之备、于是大卫未死之先、储材丰盛、○';
_1Ch22_6='大卫召子所罗门、嘱其为以色列之上帝耶和华建室、';
_1Ch22_7='谓之曰、我子欤、我有意为我上帝耶和华之名建室、';
_1Ch22_8='惟耶和华降谕于我曰、尔流人血甚多、屡经大战、不可为我名建室、因尔多流人血于地、为我目击、';
_1Ch22_9='尔将生子、彼处平康、厥名所罗门、我必锡以绥安、使免四周诸敌之扰、彼在位时、我必锡绥安于以色列族、';
_1Ch22_10='彼将为我名建室、彼必为我子、我必为其父、固其国位于以色列、历世弗替、';
_1Ch22_11='我子欤、愿耶和华偕尔、愿尔亨通、建尔上帝耶和华之室、循其所言、';
_1Ch22_12='愿耶和华赋尔睿智聪明、使尔受命治以色列、守尔上帝耶和华之律、';
_1Ch22_13='尔若遵行耶和华藉摩西、命以色列人之典章律例、则必亨通、强乃心、壮乃志、勿畏葸、勿恐惶、';
_1Ch22_14='我于困难中、为耶和华室、备金十万他连得、银百万他连得、铜铁甚多、莫权其数、亦备木石、尔可增益之、';
_1Ch22_15='且尔多有匠役、石工木工、及诸巧匠、';
_1Ch22_16='金银铜铁无数、尔其兴起造作、愿耶和华偕尔、';
_1Ch22_17='大卫又命以色列诸牧伯、助子所罗门曰、';
_1Ch22_18='尔上帝耶和华非偕尔、赐尔四周平康乎、盖彼以斯土之民付我手、俾地为耶和华与其民所辖、';
_1Ch22_19='今当专尔心、定尔志、寻求尔上帝耶和华、兴起而建上帝耶和华之圣所、舁耶和华之约匮、及上帝之圣器、入于为耶和华名所建之室、';
_1Ch23_1='大卫寿高年迈、立子所罗门为以色列王、';
_1Ch23_2='集以色列诸牧伯、及祭司利未人、';
_1Ch23_3='利未人自三十岁以上者、核其丁男、共三万八千人、';
_1Ch23_4='其中督耶和华室之工者、二万四千、为有司士师者六千、';
_1Ch23_5='司阍者四千、以大卫所作之乐器、颂赞耶和华者四千、';
_1Ch23_6='大卫循利未子革顺、哥辖、米拉利、分其裔为班次、';
_1Ch23_7='革顺裔拉但、示每、';
_1Ch23_8='拉但子、耶歇为长、又有细坦、约珥、共三人、';
_1Ch23_9='示每子、示罗密、哈薛、哈兰三人、皆为拉但族长、';
_1Ch23_10='示每子、雅哈、细拿、耶乌施、比利亚、此四人、皆示每之子、';
_1Ch23_11='雅哈为长、细撒次之、耶乌施与比利亚、丁男无多、故归一族核数、';
_1Ch23_12='哥辖子、暗兰、以斯哈、希伯伦、乌薛四人、';
_1Ch23_13='暗兰子、亚伦、摩西、亚伦及其子孙、永别为圣、以别至圣之物、焚香于耶和华前、而供役事、且奉其名为人祝嘏、历世靡暨、';
_1Ch23_14='上帝仆摩西之裔、其名录于利未支派中、';
_1Ch23_15='摩西子、革舜、以利以谢、';
_1Ch23_16='革舜子、细布业为长、';
_1Ch23_17='以利以谢子、利哈比雅为长、以利以谢无他子、惟利哈比雅子甚多、';
_1Ch23_18='以斯哈子、示罗密为长、';
_1Ch23_19='希伯伦子、耶利雅为长、次亚玛利雅、三雅哈悉、四耶加面、';
_1Ch23_20='乌薛子、米迦为长、次耶西雅、';
_1Ch23_21='米拉利子、抹利、母示、抹利子、以利亚撒、基士、';
_1Ch23_22='以利亚撒卒、无子有女、同宗基士子娶之、';
_1Ch23_23='母示子、末力、以得、耶利摩三人、';
_1Ch23_24='此乃利未子孙、循其宗族、凡为族长、按名见核、自二十岁以上、供耶和华室之役事、';
_1Ch23_25='大卫曰、以色列之上帝耶和华赐民绥安、且永居于耶路撒冷、';
_1Ch23_26='利未人无庸复舁会幕、及供事之器皿、';
_1Ch23_27='循大卫临终所命、利未人自二十岁以上者核之、';
_1Ch23_28='其职乃侍亚伦子孙、供耶和华室之役事、在院宇及房屋、洁诸圣物、服役于上帝室、';
_1Ch23_29='掌陈设之饼、素祭之细面、无酵之薄饼、盘炙油浸之物、及诸度量、';
_1Ch23_30='朝夕立而称谢颂赞耶和华、';
_1Ch23_31='安息日、月朔、节期、循其常例定数、恒献燔祭于耶和华、';
_1Ch23_32='又守会幕及圣所、并偕其昆弟亚伦子孙、供耶和华室之役事、';
_1Ch24_1='亚伦子孙班次如左、亚伦子拿答、亚比户、以利亚撒、以他玛、';
_1Ch24_2='拿答亚比户先其父而死、无子、故以利亚撒以他玛供祭司职、';
_1Ch24_3='大卫与以利亚撒之裔撒督、及以他玛之裔亚希米勒、循其秩序、分其班次、';
_1Ch24_4='以利亚撒子孙为长者、较以他玛子孙尤多、分之如左、以利亚撒子孙族长十六、以他玛子孙室家凡八、';
_1Ch24_5='皆掣签而分之、无有差等、或在圣所为长、或在上帝前为长、兼有以利亚撒以他玛之子孙、';
_1Ch24_6='利未人、拿坦业子缮写示玛雅、在王与牧伯、及祭司撒督、亚比亚他子亚希米勒、暨祭司利未人之族长前、记录其名、为以利亚撒子孙取一族、为以他玛子孙取一族、';
_1Ch24_7='掣签而得者、首耶何雅立、次耶大雅、';
_1Ch24_8='三哈琳、四梭琳、';
_1Ch24_9='五玛基雅、六米雅民、';
_1Ch24_10='七哈歌斯、八亚比雅、';
_1Ch24_11='九耶书亚、十示迦尼、';
_1Ch24_12='十一以利雅实、十二雅金、';
_1Ch24_13='十三胡巴、十四耶是比押、';
_1Ch24_14='十五璧迦、十六音麦、';
_1Ch24_15='十七希悉、十八哈辟悉、';
_1Ch24_16='十九毗他希雅、二十以西结、';
_1Ch24_17='二十一雅斤、二十二迦末、';
_1Ch24_18='二十三第莱雅、二十四玛西亚、';
_1Ch24_19='如是定其班次、入耶和华室、循其祖亚伦之定例、遵以色列之上帝耶和华所命、○';
_1Ch24_20='其余利未之裔、暗兰子书巴业、书巴业子耶希底亚、';
_1Ch24_21='利哈比雅裔、伊示雅为长、';
_1Ch24_22='以斯哈裔示罗摩、示罗摩裔雅哈、';
_1Ch24_23='希伯伦裔、长子耶利雅、次子亚玛利雅、三子雅哈悉、四子耶加面、';
_1Ch24_24='乌薛裔米迦、米迦裔沙密、';
_1Ch24_25='米迦弟伊示雅、伊示雅裔撒迦利雅、';
_1Ch24_26='米拉利裔抹利、母示、雅西雅裔比挪、';
_1Ch24_27='米拉利裔、雅西雅子比挪、朔含、撒刻、伊比利、';
_1Ch24_28='抹利子以利亚撒、以利亚撒无子、';
_1Ch24_29='基士裔耶拉篾、';
_1Ch24_30='母示子末力、以得、耶利摩、此皆利未人之裔、循其室家、';
_1Ch24_31='亦如其昆弟亚伦裔、掣签于大卫王、及撒督亚希米勒、与祭司利未人之族长前、室家之长、与其弟无异也、';
_1Ch25_1='大卫与诸军长、简立亚萨希幔耶杜顿子孙、俾供役事、以琴瑟与钹讴歌、供役事者、其数如左、';
_1Ch25_2='亚萨子撒刻、约瑟、尼探雅、亚萨利拉、俱为亚萨所辖、遵王命而讴歌、';
_1Ch25_3='耶杜顿子基大利、西利、耶筛亚、哈沙比雅、玛他提雅、示每六人、俱为其父耶杜顿所辖、以琴讴歌、称谢颂赞耶和华、';
_1Ch25_4='希幔子布基雅、玛探雅、乌薛、细布业、耶利摩、哈拿尼雅、哈拿尼、以利亚他、基大利提、罗幔提以谢、约施比加沙、玛罗提、何提、玛哈秀、';
_1Ch25_5='此皆希幔之子、任吹角之职、希幔奉上帝命、为王之先见、上帝赐之子十四、女三、';
_1Ch25_6='俱为其父所辖、以钹与琴瑟、讴歌于耶和华室、供上帝室之役事、亚萨、耶杜顿、希幔、乃王命是听、';
_1Ch25_7='以上所载、与其昆弟、学习颂赞耶和华、善于讴歌者、共二百八十八人、';
_1Ch25_8='无论尊卑师弟、俱一例掣签、而得其班次、';
_1Ch25_9='掣签而得者、首亚萨子约瑟、次基大利、与其昆弟及子十二人、';
_1Ch25_10='三撒刻、与其子及昆弟十二人、';
_1Ch25_11='四伊洗利、与其子及昆弟十二人、';
_1Ch25_12='五尼探雅、与其子及昆弟十二人、';
_1Ch25_13='六布基雅、与其子及昆弟十二人、';
_1Ch25_14='七耶萨利拉、与其子及昆弟十二人、';
_1Ch25_15='八耶筛亚、与其子及昆弟十二人、';
_1Ch25_16='九玛探雅、与其子及昆弟十二人、';
_1Ch25_17='十示每、与其子及昆弟十二人、';
_1Ch25_18='十一亚萨烈、与其子及昆弟十二人、';
_1Ch25_19='十二哈沙比雅、与其子及昆弟十二人、';
_1Ch25_20='十三书巴业、与其子及昆弟十二人、';
_1Ch25_21='十四玛他提雅、与其子及昆弟十二人、';
_1Ch25_22='十五耶利摩、与其子及昆弟十二人、';
_1Ch25_23='十六哈拿尼雅、与其子及昆弟十二人、';
_1Ch25_24='十七约施比加沙、与其子及昆弟十二人、';
_1Ch25_25='十八哈拿尼、与其子及昆弟十二人、';
_1Ch25_26='十九玛罗提、与其子及昆弟十二人、';
_1Ch25_27='二十以利亚他、与其子及昆弟十二人、';
_1Ch25_28='二十一何提、与其子及昆弟十二人、';
_1Ch25_29='二十二基大利提、与其子及昆弟十二人、';
_1Ch25_30='二十三玛哈秀、与其子及昆弟十二人、';
_1Ch25_31='二十四罗幔提以谢、与其子及昆弟十二人、';
_1Ch26_1='司阍之班次、可拉族、亚萨裔、可利子米施利米雅、';
_1Ch26_2='米施利米雅子、长撒迦利雅、次耶叠、三西巴第雅、四耶提聂、';
_1Ch26_3='五以拦、六约哈难、七以利约乃、';
_1Ch26_4='俄别以东子、长示玛雅、次约萨拔、三约亚、四沙甲、五拿坦业、';
_1Ch26_5='六亚米利、七以萨迦、八毗乌利太、盖上帝锡之以嘏、';
_1Ch26_6='其子示玛雅亦生子、俱为英武之士、治其父家、';
_1Ch26_7='示玛雅子、俄得尼、利法益、俄备得、以利萨巴、其昆弟乃勇士、又有以利户、西玛迦、';
_1Ch26_8='此皆俄别以东子孙、斯众与其子及昆弟、俱为勇士、有力能供役事、共六十二人、';
_1Ch26_9='米施利米雅有子及昆弟、俱为勇士、共十八人、';
_1Ch26_10='米拉利裔何萨亦有子、申利为长、彼非长子、其父立之为长、';
_1Ch26_11='次希勒家、三底巴利雅、四撒迦利雅、何萨子与昆弟、共十三人、';
_1Ch26_12='以上所载、皆司阍之班长、依其班次、供役于耶和华室、如其昆弟、';
_1Ch26_13='无论尊卑、俱按室家、掣签守门、';
_1Ch26_14='示利米雅掣签得东门、其子勒迦利雅、乃聪敏之议士、掣签得北门、';
_1Ch26_15='俄别以东得南门、其子司府库、';
_1Ch26_16='何萨守西垣、近沙利基门、门达通衢、班列相对、';
_1Ch26_17='在东有六利未人、北四人、南四人、府库各二人、日以为常、';
_1Ch26_18='廊庑之西、守通衢者四人、守廊庑者二人、';
_1Ch26_19='此司阍之班次、乃可拉及米拉利之裔、○';
_1Ch26_20='利未人亚希雅、掌上帝室之府库、及圣物之府库、';
_1Ch26_21='革顺族、拉但裔、族长耶希伊利、';
_1Ch26_22='耶希伊利子西坦、及其弟约珥、掌耶和华室之府库、';
_1Ch26_23='暗兰、以斯哈、希伯伦、乌泄四族、亦有职守、';
_1Ch26_24='摩西子革舜之裔细布业、司诸府库、';
_1Ch26_25='亦有其昆弟以利以谢之裔、以利以谢子利哈比雅、利哈比雅子耶筛亚、耶筛亚子约兰、约兰子细基利、细基利子示罗密、';
_1Ch26_26='示罗密及其昆弟、掌府库中之圣物、即大卫王与诸族长、千夫长、百夫长、并军长所献者、';
_1Ch26_27='彼以战时所获之物、区别为圣、以修耶和华室、';
_1Ch26_28='先见撒母耳、基士子扫罗、尼珥子押尼珥、洗鲁雅子约押、凡其所献之圣物、俱为示罗密及其昆弟所掌、';
_1Ch26_29='以斯哈族基拿尼雅及其子、为有司士师、理以色列外事、';
_1Ch26_30='希伯伦族哈沙比雅、及其昆弟千七百人、俱为勇士、督理约但西之以色列人、供耶和华之事、与王之役、';
_1Ch26_31='希伯伦族耶利雅、循其世系为族长、当大卫在位之四十年、在基列之雅谢、求获勇士于其族中、';
_1Ch26_32='耶利雅之昆弟二千七百人、俱为勇士、亦为族长、大卫立之督理流便人、迦得人、及玛拿西支派之半、供上帝之事、与王之役、';
_1Ch27_1='以色列诸族长、千夫长、百夫长、以及有司、按其人数、分班事王、班各二万四千人、在周岁之中、每月迭为出入、';
_1Ch27_2='正月首班、撒巴第业子雅朔班为班长、其班二万四千人、';
_1Ch27_3='彼乃法勒斯裔、为正月班诸军长之首、';
_1Ch27_4='二月之班长、亚哈希人朵代、又有军长密基罗副之、其班二万四千人、';
_1Ch27_5='三月三班之长、祭司耶何耶大子比拿雅、其班二万四千人、';
_1Ch27_6='比拿雅在三十勇士中为最、而统辖之、其子暗米萨拔、亦在厥班、';
_1Ch27_7='四月四班之长、约押弟亚撒黑、其子西巴第雅继之、其班二万四千人、';
_1Ch27_8='五月五班之长、伊斯拉人珊合、其班二万四千人、';
_1Ch27_9='六月六班之长、提哥亚人、益吉子以拉、其班二万四千人、';
_1Ch27_10='七月七班之长、以法莲族、比伦人希利斯、其班二万四千人、';
_1Ch27_11='八月八班之长、谢拉族、户沙人西比该、其班二万四千人、';
_1Ch27_12='九月九班之长、便雅悯族、亚拿突人亚比以谢、其班二万四千人、';
_1Ch27_13='十月十班之长、谢拉族、尼陀法人玛哈莱、其班二万四千人、';
_1Ch27_14='十一月十一班之长、以法莲族、比拉顿人比拿雅、其班二万四千人、';
_1Ch27_15='十二月十二班之长、俄陀聂族、尼陀法人黑玳、其班二万四千人、○';
_1Ch27_16='统辖以色列支派者如左、辖流便人者、细基利子以利以谢、辖西缅人者、玛迦子示法提雅、';
_1Ch27_17='辖利未人者、基母利子哈沙比雅、辖亚伦子孙者撒督、';
_1Ch27_18='辖犹大人者、大卫兄以利户、辖以萨迦人者、米迦勒子暗利、';
_1Ch27_19='辖西布伦人者、俄巴第雅子伊施玛雅、辖拿弗他利人者、亚斯列子耶利摩、';
_1Ch27_20='辖以法莲人者、阿撒细雅子何细亚、辖玛拿西半支派者、毗大雅子约珥、';
_1Ch27_21='辖居基列之玛拿西半支派者、撒迦利雅子易多、辖便雅悯人者、押尼珥子雅西业、';
_1Ch27_22='辖但人者、耶罗罕子亚萨列、以上所载、皆以色列诸支派之长、';
_1Ch27_23='以色列人二十岁以下者、大卫未核其数、盖耶和华曾云、必增以色列人、如天星之多、';
_1Ch27_24='洗鲁雅子约押始核之而未竟、且因此事震怒临及以色列、其数不载入大卫王纪、○';
_1Ch27_25='亚垒子押斯马威掌王府库、乌西雅子约拿单掌郊邑村堡之仓、';
_1Ch27_26='基绿子以斯利辖耕田之农人、';
_1Ch27_27='拉玛人示每掌葡萄园、实弗米人撒巴底掌葡萄园之酒窖、';
_1Ch27_28='基第利人巴勒哈南掌平原之橄榄桑树、约阿施掌油窖、';
_1Ch27_29='沙仑人施提赉掌牧于沙仑之牛群、亚第赉子沙法掌牧于谷中之牛群、';
_1Ch27_30='以实玛利人阿比勒掌驼群、米仑人耶希底亚掌驴群、夏甲人雅悉掌羊群、';
_1Ch27_31='以上所载、皆掌大卫王之所有、○';
_1Ch27_32='大卫叔约拿单有聪慧、为谋士、兼缮写、哈摩尼子耶歇伴王诸子、';
_1Ch27_33='亚希多弗为王谋士、亚基人户筛为王之友、';
_1Ch27_34='亚希多弗没后、比拿雅子耶何耶大、及亚比亚他继其职、约押为王之军长、';
_1Ch28_1='大卫集以色列诸牧伯、支派长、更迭事王之班长、千夫长、百夫长、掌王与王子之产业牲畜者、以及宦官战士、所有勇士、俱至耶路撒冷、';
_1Ch28_2='大卫王立而言曰、我昆弟、我民欤、其听我言、我有意建室、安置耶和华之约匮、而为我上帝之足几、已备具以待建造、';
_1Ch28_3='惟上帝谕我曰、尔乃战士、流人之血、不可为我名建室、';
_1Ch28_4='然以色列之上帝耶和华、于我父家简我、永为以色列王、因其简犹大族为首、在犹大室中简我父家、在我父众子中悦我、立为以色列全族之王、';
_1Ch28_5='耶和华赐我多子、在我子中简我子所罗门、居耶和华国之位、以治以色列人、';
_1Ch28_6='且谕我曰、尔子所罗门将建我室及院、盖我简之为我子、我将为其父、';
_1Ch28_7='彼若恒遵我诫命律例、有如今日、我必坚定其国、历世弗替、';
_1Ch28_8='今在耶和华会、以色列众前、我上帝亦闻之、尔其寻求尔上帝耶和华之诫命、而遵守之、致尔据此美地、遗之子孙、以为永业、';
_1Ch28_9='我子所罗门欤、当识尔父之上帝、尽心乐意以事之、盖耶和华鉴察众心、洞悉意想、尔若寻之、则必遇之、尔若弃之、彼必永久弃尔、';
_1Ch28_10='尔其慎旃、因耶和华简尔建室、以为圣所、强乃志而为之、○';
_1Ch28_11='大卫以廊庑、房屋、府库、楼阁、内室、及施恩座之式、付其子所罗门、';
_1Ch28_12='且以感神而得之式予之、即耶和华室之院、四周之室上帝室之府库、及圣物府库之式、';
_1Ch28_13='又以祭司利未人之班次、及耶和华室之役事、并耶和华室中之工、诸器之式示之、';
_1Ch28_14='以及供事金器之轻重、供事银器之轻重、各适其宜、';
_1Ch28_15='金灯台与盏之轻重、银灯台与盏之轻重、各适其宜、';
_1Ch28_16='陈饼金几之轻重、银几之轻重、各适其宜、';
_1Ch28_17='精金锸盂壶之轻重、金碗之轻重、银碗之轻重、各适其宜、';
_1Ch28_18='精金香坛之轻重、以金制舆、即基路伯之式、基路伯展翮、以覆耶和华约匮、';
_1Ch28_19='大卫曰、此诸式、乃由耶和华手所图、而得识之、';
_1Ch28_20='又谕其子所罗门曰、强乃心、壮乃志、以行是事、勿畏葸、勿恐惶、因我上帝耶和华偕尔、必不离尔、不弃尔、迨耶和华室供事之制作、告厥成功、';
_1Ch28_21='祭司利未人循其班次、供上帝室之役事、且有巧匠乐助尔工、军长民众、咸从尔命、';
_1Ch29_1='大卫王谓会众曰、我子所罗门、乃耶和华所简、今尚冲弱、而工程浩大、盖此殿宇非为人也、乃为耶和华上帝也、';
_1Ch29_2='我既竭力为我上帝室、预备金银铜铁材木、俱适其用、且有玛瑙、嵌石、花石、及诸宝石、与白石甚多、';
_1Ch29_3='因我慕我上帝室、故于所备建圣室外、以己所储之金银、献于我上帝室、';
_1Ch29_4='即俄斐之金三千他连得、煆炼之银七千他连得、以盖诸室之壁、';
_1Ch29_5='以之制造金银器皿、及工匠一切选作、今日孰乐献己于耶和华乎、';
_1Ch29_6='于是诸族长、以色列支派之牧伯、千夫长、百夫长、及为王督工者、皆乐输焉、';
_1Ch29_7='为建上帝室之用、共输金五千他连得、金币一万、银一万他连得、铜一万八千他连得、铁十万他连得、';
_1Ch29_8='凡有宝石、则献入耶和华室之府库、革顺裔耶歇掌之、';
_1Ch29_9='众既尽心乐输于耶和华、民则欢悦、大卫王亦欣喜弗胜、○';
_1Ch29_10='大卫在会众前、称颂耶和华曰、我祖以色列之上帝耶和华欤、尔宜称颂、永世靡暨、';
_1Ch29_11='耶和华欤、尔为尊大、具有权能荣耀、胜捷威严、凡在天在地者、悉属乎尔、耶和华欤、国为尔有、尔被高举、为万有之首、';
_1Ch29_12='富贵由尔而来、尔治万有、能力在于尔手、尔手使人昌大、赐众以力、';
_1Ch29_13='我上帝欤、我称谢尔、颂尔荣名、';
_1Ch29_14='我何人斯、我民为谁、乃能如此乐输、盖万物由尔而来、我侪以属尔者献于尔也、';
_1Ch29_15='我侪在尔前、为远人、为羁旅、同于列祖、在世之日如影、无永存之希望、';
_1Ch29_16='我上帝耶和华欤、我侪为尔圣名建室、所备多材、俱出尔手、皆为尔有、';
_1Ch29_17='我上帝欤、我知尔鉴察人心、喜悦端正、凡此诸物、我以正心乐输、我见尔民在此乐输、亦欣喜焉、';
_1Ch29_18='我列祖亚伯拉罕、以撒、以色列之上帝、耶和华欤、愿使尔名恒存此念、坚心于尔、';
_1Ch29_19='俾我子所罗门、尽心守尔诫命、法度典章、成此诸事、以我所备者建造殿宇、○';
_1Ch29_20='大卫谓会众曰、当颂赞尔之上帝耶和华、会众遂颂赞其列祖之上帝耶和华、俯首而拜耶和华与王、';
_1Ch29_21='翌日献祭、奉燔祭于耶和华、牡犊一千、牡羊一千、羔羊一千、与其灌祭、又为以色列众献祭甚多、';
_1Ch29_22='是日于耶和华前、式饮式食、喜乐不胜、复立大卫子所罗门为王、膏之归耶和华为君、亦膏撒督为祭司、';
_1Ch29_23='于是所罗门居耶和华所赐之位、继父大卫为王、无不亨通、以色列众咸听从之、';
_1Ch29_24='诸牧伯勇士、及大卫王众子、皆服从所罗门王、';
_1Ch29_25='耶和华使所罗门于以色列众前、极为尊大、赐以威严、以色列之前王、咸不及之、○';
_1Ch29_26='耶西子大卫治以色列众、';
_1Ch29_27='为王四十年、在希伯仑七年、在耶路撒冷三十三年、';
_1Ch29_28='寿高年迈、富贵尊荣而逝、子所罗门嗣位、';
_1Ch29_29='大卫王事迹之始末、载于先见撒母耳书、先知拿单书、先见迦得书、';
_1Ch29_30='其国事暨勇力、及彼与以色列、并诸国所历之事、悉载之焉、';
_2Ch1_1='大卫子所罗门国位巩固、其上帝耶和华偕之、使之甚为昌大、';
_2Ch1_2='所罗门召以色列众、千夫长、百夫长、士师、及以色列牧伯族长、咸至、';
_2Ch1_3='所罗门与会众、往基遍之崇邱、盖上帝之会幕在彼、即耶和华仆摩西在旷野所造者、';
_2Ch1_4='惟上帝之匮、大卫已自基列耶琳、舁至特备之所、因大卫在耶路撒冷为之张幕、';
_2Ch1_5='昔户珥孙、乌利子比撒列所制之铜坛、亦在基遍、于耶和华幕前、所罗门与会众诣之、';
_2Ch1_6='所罗门在耶和华会幕前之铜坛、献千牲为燔祭、○';
_2Ch1_7='是夕上帝见于所罗门、谓之曰、所欲我赐尔者、尔其求之、';
_2Ch1_8='所罗门曰、尔施鸿慈于我父大卫、使我继之为王、';
_2Ch1_9='耶和华上帝欤、今求尔践所许我父大卫之言、斯民众多、如地之尘、而尔立我为其王、';
_2Ch1_10='祈赐我聪明智慧、使于民前出入、斯民若是之多、孰能听其讼乎、';
_2Ch1_11='上帝谕所罗门曰、我立尔为我民之王、尔有此心、不求资财、富有、尊荣、寿考、亦不求灭敌之命、惟求聪明智慧、能听我民之讼、';
_2Ch1_12='我以聪明智慧锡尔、更赐资财、富有尊荣、尔前之王、未有若此、尔后之王、亦未有若此者也、';
_2Ch1_13='所罗门自基遍崇邱之会幕前、至耶路撒冷、治以色列、○';
_2Ch1_14='所罗门集车骑、有车一千四百、骑兵一万二千、置于屯车之邑、并王都耶路撒冷、';
_2Ch1_15='王使金银在耶路撒冷多如石、香柏多如谷中之桑、';
_2Ch1_16='所罗门之马、来自埃及、乃王之商贾、依各群之值而购者、';
_2Ch1_17='其购自埃及之车、每乘值银六百舍客勒、每马值银一百五十舍客勒、赫族诸王、与亚兰诸王、亦依其值、由此商贾而购之、';
_2Ch2_1='所罗门决意为耶和华之名建室、亦为己建宫室、';
_2Ch2_2='乃简负荷者七万、入山凿石者八万、督工者三千六百、';
_2Ch2_3='所罗门遣人谓推罗王希兰曰、昔尔运香柏于我父大卫、以建宫室而居、今请尔亦如是待我、';
_2Ch2_4='我将为我上帝耶和华之名建室、区别以归之、焚芳品之香于其前、恒供陈设之饼、每朝夕、安息日、月朔、及我上帝耶和华之节期、奉献燔祭、此乃以色列之常例、';
_2Ch2_5='我所欲建之室甚大、盖我上帝大于诸神、';
_2Ch2_6='然孰能为之建室哉、天与天上之天、不足容之、我何人斯、而为之建室乎、第焚香于其前而已、';
_2Ch2_7='今求遣一巧匠、精于金银铜铁、及紫绛蓝三色之工、并善雕刻者、与我父大卫于犹大及耶路撒冷、所备之巧匠同在、';
_2Ch2_8='又求自利巴嫩、运香柏松木檀木于我、我知尔仆、在利巴嫩善于伐木、我仆可与之偕、';
_2Ch2_9='多备材木、我所将建之室、广大奇异、';
_2Ch2_10='尔仆伐木、我必予以小麦二万歌珥、麰麦二万歌珥、酒二万罢特、油二万罢特、';
_2Ch2_11='推罗王希兰覆书于所罗门曰、耶和华惠爱其民、故立尔为其王、';
_2Ch2_12='又曰、造天地之耶和华、以色列之上帝、宜颂美焉、赐大卫王智慧之子、赋以颖悟聪明、为耶和华建室、为己建宫室、';
_2Ch2_13='今我遣一巧匠、有聪明者诣尔、即我父老希兰、';
_2Ch2_14='乃但支派妇人之子、其父推罗人、精于金银铜铁石木、及紫蓝绛三色、与细枲之工、又善雕刻、能构巧思、为之备所、俾与尔之巧匠、及尔父我主大卫之巧匠同在、';
_2Ch2_15='我主所言之小麦麰麦、与酒及油、可运于仆、';
_2Ch2_16='我侪必伐木于利巴嫩、适尔所用、编之为桴、浮海以达约帕、尔可运至耶路撒冷、○';
_2Ch2_17='所罗门核居以色列地之旅人、如其父大卫所为、得十五万三千六百人、';
_2Ch2_18='使七万人负荷、八万人入山凿石、三千六百人督工、';
_2Ch3_1='所罗门肇建耶和华室、于耶路撒冷摩利亚山、即耶和华见于其父大卫之所、大卫曾定其地、在耶布斯人阿珥楠禾场、';
_2Ch3_2='所罗门即位四年二月二日、开始建造、';
_2Ch3_3='所罗门为上帝室所砌之基、长六十肘、宽二十肘、俱循古度、';
_2Ch3_4='前廊长二十肘、宽与室等、高百二十肘、内盖以精金、';
_2Ch3_5='大室之壁、蔽以柏木、盖以精金、上刻棕树与链之状、';
_2Ch3_6='又饰室以宝石、使之华美、金皆巴瓦音所出、';
_2Ch3_7='室及梁阈壁门、皆以金盖之、壁上镂基路伯、';
_2Ch3_8='又造至圣所、长二十肘、与室之宽相等、其宽亦二十肘、盖以精金、用金六百他连得、';
_2Ch3_9='金钉五十舍客勒、楼阁亦盖以金、';
_2Ch3_10='至圣所内、按作像法、制基路伯二、包之以金、';
_2Ch3_11='其翮共长二十肘、左者一翮长五肘、及于室壁、一翮亦长五肘、接于右者之翮、';
_2Ch3_12='右者一翮长五肘、及于室壁、一翮亦长五肘、接于左者之翮、';
_2Ch3_13='二基路伯各张其翮、共长二十肘、面室而立、';
_2Ch3_15='室前作二柱、高三十五肘、柱顶高五肘、柱顶高五肘、';
_2Ch3_16='又作链、置于柱顶、作石榴一百、系于链上、';
_2Ch3_17='其柱立于室前、左一右一、右名雅斤、左名波阿斯、';
_2Ch4_1='又作铜坛、长二十肘、宽二十肘、高十肘、';
_2Ch4_2='铸一铜海、其式维圆、高五肘、径十肘、围三十肘、';
_2Ch4_3='其下四周、有匏瓜环之、每肘十瓜、瓜为二行、与海同铸、';
_2Ch4_4='海有十二牛负之、北向三、西向三、南向三、东向三、海在其上、牛后内向、';
_2Ch4_5='海厚一掌、边制如盂、式若百合花、可容三千罢特、';
_2Ch4_6='又作盘十、右置五、左置五、以备浣濯、属燔祭之物涤于其中、惟祭司则濯于铜海、';
_2Ch4_7='以金作灯台十、循其定式、置于殿内、右五左五、';
_2Ch4_8='作几十、置于殿内、右五左五、作金盂百、';
_2Ch4_9='更造祭司院、与大院、及院门、包门以铜、';
_2Ch4_10='置海于殿右、东边南向、';
_2Ch4_11='户兰亦制釜铲盂、为所罗门王在上帝室所作者、悉竣厥工、';
_2Ch4_12='即柱二、柱上之球与顶各二、覆柱球之网二、';
_2Ch4_13='石榴四百、系于二网、网各二行、以覆柱顶二球、';
_2Ch4_14='又制诸座、及座上之盘、';
_2Ch4_15='铜海一、及其下之牛十二、';
_2Ch4_16='釜铲锸、及耶和华室之诸器、皆父老户兰、以光洁之铜、为所罗门王制之、';
_2Ch4_17='在约但平原、疏割撒利但间胶土之地铸之、';
_2Ch4_18='所罗门所制之器、其数甚多、所用之铜、轻重未详、';
_2Ch4_19='所罗门作上帝室之诸器、及金坛与陈饼之几、';
_2Ch4_20='灯台与其盏、循其常例、燃于内殿前、俱以精金制之、';
_2Ch4_21='其花与盏及剪、以纯金而制、';
_2Ch4_22='镊盂匙鼎、以精金而制、室门与至圣所之扉、及室之扉、皆以金作之、';
_2Ch5_1='所罗门为耶和华室、所作之工已竣、遂携其父大卫所献之金银、及诸器皿、置于上帝室之府库、○';
_2Ch5_2='所罗门集以色列长老、支派之长、及以色列牧伯、咸至耶路撒冷、欲舁耶和华约匮、自大卫城、即锡安城而上、';
_2Ch5_3='七月节期、以色列众咸集王所、';
_2Ch5_4='诸长老既至、利未人遂舁匮、';
_2Ch5_5='利未人祭司舁匮及会幕、与幕中诸圣器而上、';
_2Ch5_6='所罗门王与所集之以色列会众、咸在匮前、献牛羊为祭、其多不可胜数、';
_2Ch5_7='祭司舁耶和华约匮入于内殿、即至圣所、基路伯翮下、';
_2Ch5_8='二基路伯展翮于匮上、覆匮与杠、';
_2Ch5_9='其杠之长、在内殿前得见其末、惟殿外不得见之、迄今犹在、';
_2Ch5_10='匮内惟二石版、即以色列人出埃及、耶和华与之立约、摩西在何烈山所置者、此外别无他物、';
_2Ch5_11='众祭司出圣所、盖所在之祭司、俱已自洁、不守其班列也、';
_2Ch5_12='利未人讴歌者亚萨、希幔、耶杜顿、与其众子昆弟、皆衣细枲、立于坛东、执钹及琴与瑟、又有祭司百二十人、偕立而吹角、';
_2Ch5_13='吹角者、讴歌者、协意谐声、赞美称谢耶和华、依其角钹乐器、扬声赞美耶和华曰、惟耶和华为善、慈惠永存、斯时耶和华室为云所充、';
_2Ch5_14='祭司因云之故、不能侍立奉事、盖耶和华之荣光充上帝室也、';
_2Ch6_1='维时、所罗门曰、耶和华曾云、必居于幽深之处、';
_2Ch6_2='惟我为尔建室、俾尔永居、';
_2Ch6_3='王乃回顾、为以色列会众祝嘏、会众咸立、';
_2Ch6_4='王曰、以色列之上帝耶和华、宜颂美焉、昔以口谕我父大卫者、今以手成之、';
_2Ch6_5='彼曰、自我导我民出埃及地、于以色列支派中、我未尝简一邑以建室、为我寄名之所、亦未尝简一人、为我民以色列之君、';
_2Ch6_6='惟简耶路撒冷、为我寄名之所、又简大卫治我民以色列、';
_2Ch6_7='我父大卫、有意为以色列上帝耶和华之名建室、';
_2Ch6_8='耶和华谕之曰、尔欲为我名建室、此意诚善、';
_2Ch6_9='然尔不可建室、惟尔所生之子、将为我名建室、';
_2Ch6_10='今耶和华成其所言、盖我循其所许、起而继父大卫、居以色列国位、又为以色列上帝耶和华之名建室、';
_2Ch6_11='置匮于其中、内有耶和华之约、即与以色列人所立者、○';
_2Ch6_12='所罗门立于耶和华坛前、以色列会众咸在、王乃张手、';
_2Ch6_13='所罗门曾造铜台、长五肘、宽五肘、高三肘、置于院中、遂立其上、在以色列会众前、屈膝而跪、向天张手、';
_2Ch6_14='曰、以色列之上帝耶和华欤、在天在地、无神可比、尔仆克尽厥心、行于尔前、尔为之践约施恩、';
_2Ch6_15='尔许尔仆我父大卫之言应矣、尔口许之、而手成之、有如今日、';
_2Ch6_16='以色列之上帝耶和华欤、尔许尔仆我父大卫曰、若尔子孙谨慎己道、遵守我律、如尔所行、则尔必不乏人、居以色列国位、今求践尔所言、';
_2Ch6_17='以色列之上帝耶和华欤、尔与尔仆大卫所言者、愿尔成之、';
_2Ch6_18='然上帝岂真与世人同居于地乎、天与天上之天、不足容尔、况我所建之室乎、';
_2Ch6_19='惟愿我之上帝耶和华、垂顾尔仆之祷告祈求、俯听仆在尔前之吁祷、';
_2Ch6_20='愿尔之目、昼夜垂顾此室、即尔所言寄名之所、俯听尔仆向此所祈、';
_2Ch6_21='尔仆与尔民以色列、向此祈祷时、求尔自天尔之居所垂听、而加赦宥、';
_2Ch6_22='人若获罪于邻、令其发誓、则至此室、在尔坛前发誓、';
_2Ch6_23='求尔自天垂听、讯鞫尔仆、恶者报之、依其所行、报于其首、义者义之、如其义以赏之、';
_2Ch6_24='如尔民以色列、因获罪尔、败于敌前、回转而认尔名、在此室祷告祈求于尔、';
_2Ch6_25='愿尔自天垂听、赦尔民以色列之罪、导之归尔赐彼及其列祖之地、';
_2Ch6_26='民获罪尔、致天闭塞不雨、遭尔罚时、若向此祈祷、而认尔名、改悔厥罪、';
_2Ch6_27='求尔在天垂听、赦宥尔仆及尔民以色列之罪、诲以当行之善道、降雨于尔地、即尔所锡尔民为业者、';
_2Ch6_28='如斯土有饥馑疫疠、五谷枯槁霉烂、或有蝻蝗蚱蜢、或有仇敌犯境、围其城邑、无论何灾何疾、';
_2Ch6_29='尔民以色列、或一人、或众人、自觉其殃其苦、若向此室张手、无论何所祷、何所祈、';
_2Ch6_30='愿尔自天尔之居所垂听、而加赦宥、尔知其心、循各人所行而报之、世人之心、惟尔知之、';
_2Ch6_31='使其在尔赐我列祖之地、毕生寅畏尔、遵行尔道、';
_2Ch6_32='至于外族、不属尔民以色列者、为尔大名、能手奋臂、自远方来、向此室祈祷、';
_2Ch6_33='求尔自天尔之居所垂听、依外族所祈者而行、使天下亿兆、咸知尔名、而寅畏尔、如尔民以色列然、亦知我所建之室、以尔名称之、';
_2Ch6_34='如尔民奉尔所遣、无论何途、出与敌战、向尔所简之邑、及我为尔名所建之室、祈祷于尔、';
_2Ch6_35='愿尔自天听其祷告祈求、而保其义、';
_2Ch6_36='夫人未有不干罪者、如尔民获罪于尔、因尔震怒、付之于敌、虏至异域、或远或近、';
_2Ch6_37='如在俘囚之地、思念改悔、恳求于尔曰、我侪犯罪、悖逆作恶、';
_2Ch6_38='在敌人虏者之地、一心一意归尔、向其故土、尔所赐其列祖者、与尔所简之邑、及我为尔名所建之室祈祷、';
_2Ch6_39='愿尔自天尔之居所、听其祷告祈求、而保其义、宽恕干犯于尔之民、';
_2Ch6_40='我上帝欤、在此之祷、愿尔启目顾之、侧耳听之、';
_2Ch6_41='耶和华上帝欤、愿尔兴起、与有权力之匮、入尔安息之所、耶和华上帝欤、愿尔之祭司被以拯救、愿尔之圣民乐于福祉、';
_2Ch6_42='耶和华上帝欤、尔之受膏者、勿厌弃之、所施尔仆大卫之恩宠、尚其垂念焉、';
_2Ch7_1='所罗门祈祷既毕、火降自天、焚其燔祭与他祭、耶和华之荣光充满其室、';
_2Ch7_2='因耶和华之荣光充耶和华室、祭司不能入焉、';
_2Ch7_3='以色例众目睹火降、与耶和华之荣光在于室上、则俯伏于铺石处、崇拜称谢耶和华曰、惟彼为善、慈惠永存、';
_2Ch7_4='时、王与民众献祭于耶和华前、';
_2Ch7_5='所罗门王献牛二万二千、羊十二万、如是、王与民众区别上帝之室为圣、';
_2Ch7_6='诸祭司循职侍立、利未人亦然、执耶和华之乐器、乃大卫称谢耶和华所制、因其慈惠水存、藉利未人颂赞时所用者、祭司对众吹角、以色列人咸立、';
_2Ch7_7='所罗门亦区别耶和华室前院中为圣、于此献燔祭、及酬恩祭之脂、因其所制之铜坛、不足以容燔祭素祭与脂也、';
_2Ch7_8='所罗门与以色列众、自哈马道、至埃及溪、集为大会、守节期七日、';
_2Ch7_9='第八日设肃会、以守别坛为圣之礼七日、又守节期七日、';
_2Ch7_10='七月二十三日、王遣民众、各归其幕、因耶和华施恩于大卫、与所罗门、及其民以色列、皆中心欢悦焉、○';
_2Ch7_11='所罗门建耶和华室、及王宫室告成、于耶和华室、及己宫室、凡其心所欲作者、尽皆顺遂、而竣厥工、';
_2Ch7_12='是夕耶和华见于所罗门、谕之曰、我闻尔祈、而简此所、以为祀我之室、';
_2Ch7_13='若我使天闭塞不雨、或使蝻蝗食其土产、或使疫疠行于我民、';
_2Ch7_14='如我民以我名而称者、自卑而祷、求我之面、离其恶行、我必自天垂听、赦宥其罪、而治其地、';
_2Ch7_15='在此之祷、我必启目顾之、侧耳听之、';
_2Ch7_16='盖我已简斯室、区别为圣、使永为我寄名之所、我目我心、必恒在此、';
_2Ch7_17='如尔行于我前、克肖尔父大卫、遵我所命、守我典章律例、';
_2Ch7_18='我必固尔国位、依我与尔父大卫所立之约曰、尔不乏人、治以色列、';
_2Ch7_19='若尔背逆、弃我所示尔之典章诫命、往事他神、而崇拜之、';
_2Ch7_20='我必自我所赐之地、拔其根株、弃此为我名区别为圣之室、而不之顾、使于列国中、作谚语、为话柄、';
_2Ch7_21='此室虽高、凡过之者、必骇异曰、耶和华曷如是待此地此室平、';
_2Ch7_22='则将应之曰、昔其上帝耶和华、导其列祖出埃及、彼乃弃之、归向他神、崇拜奉事之、故降是灾于彼、';
_2Ch8_1='所罗门建耶和华室、及己宫室、历二十年、';
_2Ch8_2='厥后、重建户兰所予诸邑、使以色列人居之、○';
_2Ch8_3='所罗门往攻哈马琐巴、取之、';
_2Ch8_4='在旷野建达莫、在哈马建府库之邑、';
_2Ch8_5='又建上伯和仑、下伯和仑、俱为保障之邑、有垣、有门、有楗、';
_2Ch8_6='又建巴拉、及诸府库之邑、车乘之邑、骑兵之邑、又在耶路撒冷、利巴嫩、与所辖全地、凡所欲建则建之、';
_2Ch8_7='斯土所遗赫人、亚摩利人、比利洗人、希未人、耶布斯人、非属以色列族、';
_2Ch8_8='即以色列人所未灭者、所罗门征其子孙服役、迄于今日、';
_2Ch8_9='惟以色列人、所罗门不使之服役、乃为战士、军长、及车骑之长、';
_2Ch8_10='所罗门有监工者二百五十人、以督操作之众、';
_2Ch8_11='所罗门携法老女、自大卫城、至为彼所建之宫、盖曰、我后不得居以色列王大卫之宫、因耶和华匮所至之处、皆为圣地、○';
_2Ch8_12='所罗门在廊前所建耶和华之坛、献燔祭于耶和华、';
_2Ch8_13='循摩西之命、依其日所宜、于安息日、月朔、及年中三节、除酵节、七七节、构庐节献之、';
_2Ch8_14='又遵其父大卫之例、定祭司之班次、以供役事、又定利未人之职任、使掌颂赞、亦在祭司前供事、循每日所宜、又立阍人、循其班次、以守各门、是乃上帝仆大卫所命、';
_2Ch8_15='王所命祭司及利未人、或掌府库、或理他事、皆莫之违、';
_2Ch8_16='所罗门建耶和华室、自筑基以迄告成、工材俱备、于是耶和华室完备无缺、○';
_2Ch8_17='时、所罗门往以东地、至滨海之以旬迦别、及以禄、';
_2Ch8_18='户兰藉其臣仆遣舟、及谙于航海之仆至、其仆与所罗门之仆、偕往俄斐、得金四百五十他连得、运至所罗门王、';
_2Ch9_1='示巴女王闻所罗门之名誉、则往耶路撒冷、欲以难语试之、从者甚众、有驼负香品、及黄金甚多、亦有宝石、见所罗门、悉以中心所存者与之言、';
_2Ch9_2='其所问者、所罗门俱答之、无有一事不明、而不告之、';
_2Ch9_3='示巴女王见所罗门之智慧、所建之宫室、';
_2Ch9_4='筵席之肴馔、群臣之坐次、众仆之侍立、与其服饰、酒政与其服饰、及升耶和华室之阶、则神为之夺、';
_2Ch9_5='谓王曰、我在我国、所闻尔之行为智慧、洵不诬也、';
_2Ch9_6='我未至而目击、则不信其言、今知尔之智慧广大、所告我者、犹未及半、尔之实迹、越于我所闻之名誉、';
_2Ch9_7='尔之群臣、尔之众仆、恒侍尔前、闻尔智慧、其有福矣、';
_2Ch9_8='尔上帝耶和华悦尔、置于其国位、为尔上帝耶和华为王、宜颂美焉、盖尔上帝爱以色列、欲永固之、故立尔为其王、施行公义、';
_2Ch9_9='于是示巴女王以黄金一百二十他连得、香品甚多、及厥宝石、馈所罗门王、所馈王之香品、未有若此者也、';
_2Ch9_10='户兰仆与所罗门仆、自俄斐运金者、亦运檀木宝石、';
_2Ch9_11='王以檀木、为耶和华室及王宫作台、又为讴歌者作琴与瑟、在犹大地、从未见若此者、';
_2Ch9_12='所罗门王依女王所馈而遗之、凡其所欲所求、悉予之、遂与其臣仆返故土、○';
_2Ch9_13='所罗门岁得金六百六十六他连得、';
_2Ch9_14='此外、又有商贾所进之金、亚拉伯列王及其牧伯、亦进金银于所罗门、';
_2Ch9_15='所罗门王以炼金作盾二百、每盾需金六百舍客勒、';
_2Ch9_16='又以炼金作干三百、每干需金三百舍客勒、王置于利巴嫩林宫、';
_2Ch9_17='又以象牙制大宝座一、包以精金、';
_2Ch9_18='其阶六级、有金足几、与座相连、座之左右有扶手、二狮旁立、';
_2Ch9_19='六级各有二狮、左一右一、共十有二、他国未有若是之制也、';
_2Ch9_20='所罗门王所有之爵、悉以金制、利巴嫩林宫诸器、皆为精金、当所罗门时、银不为贵、';
_2Ch9_21='因王有舟、与户兰仆同往他施、其舟三年一返、载金银、象牙、猿猴、孔雀而归、';
_2Ch9_22='所罗门王之货财与智慧、超乎天下列王、';
_2Ch9_23='天下列王、咸求见所罗门、以听其智慧、即上帝赋于其心者、';
_2Ch9_24='各进贡物、即金器银器、衣服军械、香品马骡、岁有定例、';
_2Ch9_25='所罗门有服车之马四千厩、骑兵一万二千、置于屯车之邑、及王都耶路撒冷、';
_2Ch9_26='所罗门统辖诸王、自大河至非利士地、延及埃及界、';
_2Ch9_27='王使银在耶路撒冷如石、香柏多如谷中之桑、';
_2Ch9_28='有为所罗门驱马、自埃及与列国而至、○';
_2Ch9_29='所罗门其余事迹之始末、载于先知拿单书、与示罗人亚希雅预言之书、及先见易多论尼八子耶罗波安、启示之书、';
_2Ch9_30='所罗门在耶路撒冷为以色列全族之王、历四十年、';
_2Ch9_31='与其列祖偕眠、葬于父大卫城、子罗波安嗣位、';
_2Ch10_1='罗波安往示剑、因以色列众至彼、欲立之为王、';
_2Ch10_2='昔尼八子耶罗波安避所罗门王、遁于埃及居焉、既闻此事、则返、';
_2Ch10_3='民众遣人招之、遂与以色列众、来见罗波安曰、';
_2Ch10_4='尔父使我侪负轭艰苦、尔其轻尔父之重轭、与艰苦之役事、我则服事尔、';
_2Ch10_5='曰、越三日、复来见我、民乃去、';
_2Ch10_6='其父所罗门存日、有侍其前之耆老、罗波安王与之议曰、汝有何谋、以答斯民、';
_2Ch10_7='佥曰、如尔恩待斯民、使其心悦、答以善言、则必永为尔仆、';
_2Ch10_8='惟王违弃耆老之谋、与侍其前、偕己同长之少者谋、';
_2Ch10_9='曰、斯民谓我云、尔父加我之轭、求尔轻之、汝有何谋、以答斯民、';
_2Ch10_10='偕彼同长之少者曰、斯民谓尔云、尔父使我负重轭、求为我轻之、可答之曰、我之小指、巨于我父之腰、';
_2Ch10_11='我父使尔负重轭、我必益之、我父责尔以鞭、我则责尔以蝎、';
_2Ch10_12='越三日、耶罗波安与民众、咸诣罗波安、循王所命、越三日复来见我之言、';
_2Ch10_13='罗波安王以厉词答之、违弃耆老之谋、';
_2Ch10_14='依少者之谋、告之曰、我父使尔负重轭、我必益之、我父责尔以鞭、我则责尔以蝎、';
_2Ch10_15='王不听民所求、是事由于上帝、以应耶和华藉示罗人亚希雅、告尼八子耶罗波安之言、';
_2Ch10_16='以色列众见王不听、则谓王曰、我与大卫何与、我于耶西子无业、以色列人欤、尔其归幕、大卫家欤、尔其自顾、以色列人遂归其幕、';
_2Ch10_17='惟居犹大诸邑之以色列人、罗波安为其王、';
_2Ch10_18='罗波安王遣司力役之哈多兰至以色列人、以色列人以石击毙之、罗波安王亟登车、遁于耶路撒冷、';
_2Ch10_19='于是以色列人叛大卫家、至于今日、';
_2Ch11_1='罗波安至耶路撒冷、集犹大与便雅悯家、所简战士、十有八万、欲与以色列战、俾国复归于己、';
_2Ch11_2='耶和华谕上帝仆示玛雅曰、';
_2Ch11_3='告犹大王、所罗门子罗波安、及犹大便雅悯地之以色列人曰、';
_2Ch11_4='耶和华云、勿往与昆弟战、其各归家、盖是事由于我也、众从耶和华言而归、不往攻耶罗波安、';
_2Ch11_5='罗波安居耶路撒冷、建邑于犹大、以为保障、';
_2Ch11_6='即伯利恒、以坦、提哥亚、';
_2Ch11_7='伯夙、梭哥、亚杜兰、';
_2Ch11_8='迦特、玛利沙、西弗、';
_2Ch11_9='亚多莱音、拉吉、亚细加、';
_2Ch11_10='琐拉、亚雅伦、希伯仑、皆在犹大便雅悯为坚城、';
_2Ch11_11='罗波安巩固诸保障、中置军长、储备粮食、与油及酒、';
_2Ch11_12='备干戈于诸邑、使之固甚、犹大便雅悯咸属之、';
_2Ch11_13='遍以色列之祭司利未人、自四境来归之、';
_2Ch11_14='利未人离其乡里产业、至犹大及耶路撒冷、因耶罗波安与其众子逐之、不容其供祭司职、奉事耶和华、';
_2Ch11_15='耶罗波安为崇邱、与牡山羊像、及所制之牛犊、设立祭司、';
_2Ch11_16='以色列各支派中、凡专心寻求以色列之上帝耶和华者、皆随利未人至耶路撒冷、祭其列祖之上帝耶和华、';
_2Ch11_17='固犹大国、强所罗门子罗波安之势、历至三年、因其三年遵行大卫与所罗门之道也、○';
_2Ch11_18='罗波安娶大卫子耶利摩女玛哈拉为后、又娶耶西子以利押女亚比孩、';
_2Ch11_19='亚比孩生耶乌施、示玛利雅、撒罕、';
_2Ch11_20='后娶押沙龙女玛迦、生亚比雅、亚太、细撒、示罗密、';
_2Ch11_21='罗波安娶后妃十八、嫔嫱六十、生子二十八、女六十、惟爱押沙龙女玛迦、过诸后妃、';
_2Ch11_22='罗波安立玛迦子亚比雅为冢子、冠诸昆弟、盖欲立之为王也、';
_2Ch11_23='罗波安行事明敏、散置诸子于犹大便雅悯四境之坚城、且厚赐粮食、为之多觅配偶、';
_2Ch12_1='罗波安国固己强、乃弃耶和华之法律、以色列众效之、';
_2Ch12_2='罗波安王五年、埃及王示撒来攻耶路撒冷、因其获罪于耶和华也、';
_2Ch12_3='示撒率车千二百乘、骑兵六万、自埃及所从之众、路比人、苏基人、古实人、不可胜数、';
_2Ch12_4='取犹大之坚城、遂至耶路撒冷、';
_2Ch12_5='犹大牧伯、缘示撒故、集于耶路撒冷、先知示玛雅、来见罗波安与牧伯曰、耶和华云、尔曹弃我、故我遗尔于示撒手、';
_2Ch12_6='王与牧伯自卑曰、耶和华乃义、';
_2Ch12_7='耶和华见其自卑、则谕示玛雅曰、彼既自卑、我不灭之、必稍施拯救、不藉示撒手、泄我怒于耶路撒冷、';
_2Ch12_8='惟彼众必为示撒仆、使知服我之役、与服列邦之役孰愈、';
_2Ch12_9='于是埃及王示撒来攻耶路撒冷、夺耶和华室及王宫之宝物、悉携之去、亦夺所罗门所制之金干、';
_2Ch12_10='罗波安王作铜干代之、付于守宫门之侍卫长、';
_2Ch12_11='王入耶和华室时、侍卫至而执干、后则反诸侍卫之室、';
_2Ch12_12='因王自卑、耶和华之怒遂息、不加殄灭、且在犹大中、尚有善事存焉、';
_2Ch12_13='罗波安王自强、为王于耶路撒冷、其即位时、年四十有一、在耶路撒冷、即耶和华于以色列诸支派中、所简寄名之邑、为王历十七年、其母名拿玛、亚扪人也、';
_2Ch12_14='罗波安行恶、因不致志寻求耶和华、';
_2Ch12_15='罗波安事迹之始末、载于先知示玛雅、与先见易多之史记、罗波安与耶罗波安、常相战鬬、';
_2Ch12_16='罗波安与其列祖偕眠、葬于大卫城、子亚比雅嗣位、';
_2Ch13_1='耶罗波安王十八年、亚比雅即位、为犹大王、';
_2Ch13_2='在耶路撒冷为王三年、其母名米该亚、基比亚人乌列女也、亚比雅与耶罗波安战、';
_2Ch13_3='亚比雅率所简英勇之战士四十万、耶罗波安率所简壮健之勇士八十万、列陈逆之、';
_2Ch13_4='亚比雅立于以法莲山地之洗玛脸冈、曰、耶罗波安及以色列众、其听我言、';
_2Ch13_5='以色列之上帝耶和华曾立盐约、以以色列国永赐大卫、及其子孙、尔岂不知乎、';
_2Ch13_6='乃大卫子所罗门之仆、尼八子耶罗波安、起而叛其主、';
_2Ch13_7='无赖之匪徒纠集从之、恃强以攻所罗门子罗波安、时罗波安冲弱、不能御之、';
_2Ch13_8='今尔有意敌大卫子孙所治耶和华之国、尔之人数甚多、且有耶罗波安为尔所制金犊、以为神者偕尔、';
_2Ch13_9='尔曹非逐耶和华之祭司、亚伦后裔、及利未人、为己立祭司、循异邦之例乎、凡人携牡犊一、牡羊七而来、自为区别、则可为祭司、以奉虚无之神、';
_2Ch13_10='至于我侪、耶和华为我上帝、我未弃之、亦有奉事耶和华之祭司、亚伦子孙、及利未人、供其役事、';
_2Ch13_11='每朝夕献燔祭芳品、奉于耶和华、列陈设饼于精金之几、有金灯台与盏、每夕燃之、盖我侪守我上帝耶和华之命、惟尔曹弃之、';
_2Ch13_12='上帝偕我、为我首领、其祭司吹角、向尔发声示警、以色列人欤、勿与尔列祖之上帝耶和华战、盖尔必不利达也、';
_2Ch13_13='耶罗波安设伏于犹大人后、于是以色列人在前、伏兵在后、';
_2Ch13_14='犹大人回顾、见其前后列陈、则吁耶和华、祭司吹角、';
_2Ch13_15='犹大人号呼、是时上帝击耶罗波安及以色列众、于亚比雅暨犹大人前、';
_2Ch13_16='以色列人遁、上帝付之犹大人手、';
_2Ch13_17='亚比雅与其民大行杀戮、以色列之选兵、陨没者五十万、';
_2Ch13_18='是时以色列人降服、犹大人获胜、因赖其列祖之上帝耶和华也、';
_2Ch13_19='亚比雅追袭耶罗波安、夺取数邑、即伯特利与其乡里、耶沙拿与其乡里、以法拉音与其乡里、';
_2Ch13_20='亚比雅存日、耶罗波安不复振兴、耶和华击之而死、';
_2Ch13_21='惟亚比雅日强、娶后妃十四、生子二十二、女十六、';
_2Ch13_22='亚比雅其余事迹、及其言行、皆载于先知易多传、';
_2Ch14_1='亚比雅与其列祖偕眠、葬于大卫城、子亚撒嗣位、其在位时、国享平康、凡历十年、';
_2Ch14_2='亚撒行其上帝耶和华所视为善为正者、';
_2Ch14_3='除异邦之祭坛与崇邱、毁柱像、斫木偶、';
_2Ch14_4='命犹大人寻求其列祖之上帝耶和华、行其法律诫命、';
_2Ch14_5='除犹大诸邑之崇邱与日像、其时国享平康、';
_2Ch14_6='于犹大建坚城、其地平靖、数年息战、盖耶和华锡以绥安、';
_2Ch14_7='亚撒谓犹大人曰、我侪当建斯邑、周筑城垣、建楼、置门与楗、地尚属我、因我寻求我上帝耶和华、既寻求之、则赐我四境平康、于是建筑顺利、';
_2Ch14_8='亚撒之军、出自犹大执干戈者三十万、出自便雅悯执盾挽弓者二十八万、皆勇士也、';
_2Ch14_9='古实人谢拉率军百万、车三百乘、出而攻之、至玛利沙、';
_2Ch14_10='亚撒出迓、列陈于洗法谷、在玛利沙、';
_2Ch14_11='亚撒吁其上帝耶和华曰、耶和华欤、在强者弱者之间、尔外无助者、我上帝耶和华、尚其助我、我惟尔是恃、奉尔之名来御斯众、耶和华欤、尔为我之上帝、勿容人胜尔、';
_2Ch14_12='耶和华乃击古实人、于亚撒及犹大人前、古实人遁、';
_2Ch14_13='亚撒与所偕之民众、追之至基拉耳、古实人陨没者甚众、不复成军、因败于耶和华及其军前、犹大人获其货财甚多、';
_2Ch14_14='又击基拉耳四周之邑、以耶和华使之恐惧故也、诸邑多有货财、犹大人劫掠之、';
_2Ch14_15='又击群畜之牢、取羊驼无数、归耶路撒冷、';
_2Ch15_1='上帝之神感俄德子亚撒利雅、';
_2Ch15_2='乃出迎亚撒、谓之曰、亚撒及犹大便雅悯众欤、其听我言、尔若从耶和华、耶和华则偕尔、尔若求之、则必遇之、尔若弃彼、彼必弃尔、';
_2Ch15_3='以色列人无真神、无训诲之祭司、亦无法律、为日已久、';
_2Ch15_4='惟遭难时、则归向以色列之上帝耶和华、寻求而遇之、';
_2Ch15_5='尔时、人之出入、不得平康、列国居民、大受骚扰、';
_2Ch15_6='国攻国、邑攻邑、互相糜烂、盖上帝以诸难扰之也、';
_2Ch15_7='其强乃心、勿弱厥手、缘尔所为、必获其赏、';
_2Ch15_8='亚撒闻俄德子先知亚撒利雅之预言、则强厥志、于犹大便雅悯全地、及以法莲山地所得之邑、除诸可憎之物、重修廊前耶和华之坛、';
_2Ch15_9='集犹大便雅悯众、以及旅于其中之以法莲人、玛拿西人、西缅人、盖以色列人见上帝耶和华偕亚撒、归之者甚众、';
_2Ch15_10='亚撒十五年三月、众集于耶路撒冷、';
_2Ch15_11='是日于所获之物中、以牛七百、羊七千、献于耶和华、';
_2Ch15_12='立约、一心一意寻求其列祖之上帝耶和华、';
_2Ch15_13='凡不寻求以色列之上帝耶和华者、无论尊卑男女、必致之死、';
_2Ch15_14='乃大声而呼、吹角与笳、向耶和华而誓、';
_2Ch15_15='犹大人咸喜此誓、因其尽心而誓、尽意寻求耶和华而遇之、耶和华亦锡之四境绥安、';
_2Ch15_16='亚撒王贬其祖母玛迦太后之位、因其为亚舍拉作可憎之像、亚撒乃斫其像、捣之为粉、焚于汲沦溪滨、';
_2Ch15_17='惟以色列中之崇邱、尚未去之、然亚撒之心、毕生专一、';
_2Ch15_18='以父及己所献之金银与器皿、进奉于上帝室、';
_2Ch15_19='嗣后至亚撒三十五年、不复有战事、';
_2Ch16_1='亚撒三十六年、以色列王巴沙上攻犹大、建拉玛、使人不得出入于犹大王亚撒所、';
_2Ch16_2='亚撒取耶和华室及王宫府库之金银、馈于居大马色之亚兰王便哈达曰、';
_2Ch16_3='尔我有约、如昔尔父与我父然、今我馈尔金银、请废尔与以色列王巴沙之约、使之去我、';
_2Ch16_4='便哈达从亚撒王之言、遣其军长、攻以色列之邑、乃击以云、但、亚伯玛音、及拿弗他利府库之邑、';
_2Ch16_5='巴沙闻之、遂不建拉玛、止其工作、';
_2Ch16_6='亚撒王率犹大众、取巴沙建拉玛之木石、以建迦巴与米斯巴、';
_2Ch16_7='是时先见哈拿尼诣犹大王亚撒、谓之曰、因尔恃亚兰王、不恃尔之上帝耶和华、故亚兰王之军脱于尔手、';
_2Ch16_8='古实人、路比人、其军非甚大乎、车骑非至多乎、因尔恃耶和华、彼则付于尔手、';
_2Ch16_9='盖耶和华之目遍及天下、凡专心向之者、必显其力以助之、尔所行者愚也、今而后尔必有战事、';
_2Ch16_10='亚撒因此怒先见、囚之于狱、斯时又虐民中数人、';
_2Ch16_11='亚撒事迹之始末、载于犹大以色列列王纪、';
_2Ch16_12='亚撒为王三十九年、足疾甚剧、遘疾时、不求耶和华、而求医士、';
_2Ch16_13='在位四十一年而卒、与列祖偕眠、';
_2Ch16_14='葬于大卫城、在己所凿之墓、置于床、充以诸香品、即依调香法所制者、又为之焚物甚多、';
_2Ch17_1='亚撒子约沙法嗣位、自强、以御以色列族、';
_2Ch17_2='驻兵于犹大之坚城、置戍于犹大地、及其父亚撒所得以法莲之邑、';
_2Ch17_3='耶和华偕之、缘循厥祖大卫始初之道、不求巴力、';
_2Ch17_4='惟求其父之上帝、遵其诫命、不效以色列人所行、';
_2Ch17_5='缘此、耶和华巩固其国、犹大人咸进贡、富有货财、大得尊荣、';
_2Ch17_6='奋志行耶和华之道、且除犹大之崇邱与木偶、';
_2Ch17_7='在位三年、遣其牧伯便亥伊勒、俄巴底、撒迦利雅、拿坦业、米该亚、往犹大诸邑训民、';
_2Ch17_8='并遣利未人示玛雅、尼探雅、西巴第雅、亚撒黑、示米拉末、约拿单、亚多尼雅、多比雅、驼巴多尼雅、又有祭司以利沙玛、约兰偕之、';
_2Ch17_9='众乃携耶和华律书、巡行犹大诸邑训民、';
_2Ch17_10='耶和华使犹大四周之国畏惧、不与约沙法战、';
_2Ch17_11='非利士人有献物贡银于约沙法、亚拉伯人献牡绵羊七千七百、牡山羊七千七百、';
_2Ch17_12='约沙法日渐强大、在犹大建保障、及府库之邑、';
_2Ch17_13='在犹大各城多有工作、在耶路撒冷有英武之士、';
_2Ch17_14='循其宗族、其数如左、犹大之千夫长、押拿为首、率勇士三十万、';
_2Ch17_15='其次、军长约哈难、率二十八万、';
_2Ch17_16='其次、细基利子亚玛斯雅、乐献己于耶和华、率勇士二十万、';
_2Ch17_17='便雅悯有勇士以利雅大、率执弓持干者二十万、';
_2Ch17_18='其次、约萨拔、率备战者十八万、';
_2Ch17_19='斯众皆役事于王、此外、王又置人于犹大之坚城、';
_2Ch18_1='约沙法富有货财、大得尊荣、与亚哈联姻、';
_2Ch18_2='越数年、往撒玛利亚见亚哈、亚哈为彼与从者、宰牛羊甚多、耸其同往基列拉末、';
_2Ch18_3='以色列王亚哈谓犹大王约沙法曰、尔愿与我偕往基列拉末乎、曰、尔我无异、我民如尔民、必偕尔以战、';
_2Ch18_4='约沙法谓以色列王曰、请先咨诹耶和华、';
_2Ch18_5='以色列王乃集先知四百人、谓之曰、我往基列拉末以战、可否、曰、往哉、上帝必付之于王手、';
_2Ch18_6='约沙法曰、在此、非尚有耶和华之先知、可询之乎、';
_2Ch18_7='以色列王曰、尚有一人、音拉子米该雅、可藉之詻诹耶和华、然我憾之、因其论我之预言、有凶而无吉、约沙法曰、王勿言是、';
_2Ch18_8='以色列王召一宦者、曰、速令音拉子米该雅至、';
_2Ch18_9='以色列王与犹大王约沙法、各衣朝服、坐于位、在撒玛利亚邑门之场、众先知预言于其前、';
_2Ch18_10='基拿拿子西底家曾制铁角、曰、耶和华云、尔必以此角触亚兰人、至于尽灭、';
_2Ch18_11='众先知亦如是预言曰、可往基列拉末、而得利达、耶和华将付之于王手、';
_2Ch18_12='往召米该雅之使谓之曰、诸先知众口一辞、以吉语告王、请尔与彼同辞、告以吉语、';
_2Ch18_13='米该雅曰、我指维生之耶和华而誓、我上帝所谕者、我必言之、';
_2Ch18_14='既至王前、王曰、米该雅、我侪往基列拉末以战、可否、曰、可往、而得利达、敌必被付于尔手、';
_2Ch18_15='王曰、我须几次嘱尔、奉耶和华名与我言、惟以诚实乎、';
_2Ch18_16='曰、我观以色列众散布于山、犹羊无牧、耶和华云、斯众无主、可各安归其家、';
_2Ch18_17='以色列王谓约沙法曰、我岂不云、彼论我之预言、有凶无吉乎、';
_2Ch18_18='米该雅曰、其听耶和华之言、我见耶和华坐于其位、天上万军咸侍左右、';
_2Ch18_19='耶和华曰、谁愿诱以色列王亚哈、往基列拉末而陨没乎、其一曰如此、其一曰如彼、';
_2Ch18_20='后有神出、立于耶和华前曰、我愿诱之、曰、何以诱之、';
_2Ch18_21='曰、我将出为诳言之神、在其众先知之口、曰、尔往为之、必成其事、';
_2Ch18_22='今耶和华以诳言之神、置尔众先知之口、耶和华有言、将加祸于尔、';
_2Ch18_23='基拿拿子西底家、前批米该雅之颊、曰、耶和华之神自我往与尔言、由于何途、';
_2Ch18_24='曰、尔匿密室之日、则必见之、';
_2Ch18_25='以色列王曰、执米该雅、归付邑宰亚们、及王子约阿施、';
_2Ch18_26='告之曰、王命拘此夫于狱、食以艰苦之饼、饮以艰苦之水、待我安归、';
_2Ch18_27='米该雅曰、如尔安归、则是耶和华未藉我而言、又曰、诸民、尔其听之、○';
_2Ch18_28='以色列王与犹大王约沙法、往基列拉末、';
_2Ch18_29='以色列王谓约沙法曰、我将改装入陈、惟尔当衣王服、以色列王遂改装、二人入陈、';
_2Ch18_30='亚兰王曾命车长曰、尊卑俱勿与战、惟与以色列王而已、';
_2Ch18_31='车长见约沙法、则曰、此乃以色列王也、遂转战之、约沙法号呼、耶和华上帝助之、使敌去之、';
_2Ch18_32='车长见非以色列王、则返而不追、';
_2Ch18_33='有人偶尔挽弓、射中以色列王甲缝、王谓御者曰、我重伤矣、旋车载我出军、';
_2Ch18_34='是日战势剧烈、以色列王强立于军、以御亚兰人、至于日夕、日入时乃卒、';
_2Ch19_1='犹大王约沙法安归耶路撒冷、而返其宫、';
_2Ch19_2='先见哈拿尼子耶户出迓曰、尔助恶人、爱憾耶和华者、宜乎、因此、耶和华之怒及尔、';
_2Ch19_3='然尔尚有善事在焉、即除境内之木偶、致志寻求上帝也、○';
_2Ch19_4='约沙法居耶路撒冷、后巡民间、自别是巴至以法莲山地、令民复归其列祖之上帝耶和华、';
_2Ch19_5='且立士师于境内、在犹大之坚城、诸邑皆然、';
_2Ch19_6='谓士师曰、慎尔所行、盖尔听讼非为人、乃为耶和华、尔行鞫时、耶和华与尔偕焉、';
_2Ch19_7='当寅畏耶和华、慎尔所为、因我上帝耶和华无不义、不偏视、不受贿也、';
_2Ch19_8='约沙法亦立利未人与祭司、及以色列族长于耶路撒冷、为耶和华行鞫听讼、居于耶路撒冷、';
_2Ch19_9='王命之曰、尔当寅畏耶和华、专心诚实行此、';
_2Ch19_10='尔之昆弟居于各邑、如有讼事就尔、或为流血、或犯法度诫命、典章律例、当训戒之、免其获罪于耶和华、致耶和华之怒及尔、与尔昆弟、尔依此而行、则无罪矣、';
_2Ch19_11='凡属耶和华之事、大祭司亚玛利雅总理之、凡属王事、犹大族长、以实玛利子西巴第雅总理之、利未人为尔之有司、当强乃志而行、愿耶和华与善者偕焉、';
_2Ch20_1='厥后、摩押人、亚扪人、及米乌尼人、来攻约沙法、';
_2Ch20_2='或告约沙法曰、有群众自海外亚兰来攻尔、今在哈洗逊他玛、即隐基底、';
_2Ch20_3='约沙法惧、决意寻求耶和华、于犹大全地、宣告禁食、';
_2Ch20_4='犹大人自诸邑而来、会集寻求耶和华、';
_2Ch20_5='约沙法立于犹大及耶路撒冷会中、在耶和华室之新院前、';
_2Ch20_6='曰、我列祖之上帝耶和华欤、尔非天上上帝乎、尔非治万民诸国乎、尔手有能有力、无人能御尔也、';
_2Ch20_7='我上帝欤、斯土居民、尔非逐于尔民以色列前、以此地锡予尔友亚伯拉罕之裔、至于永久乎、';
_2Ch20_8='彼乃居之、为尔名而建圣所、';
_2Ch20_9='曰、灾害若临于我、或锋刃惩罚、或疫疠饥馑、缘尔名在此室、我则立于此室与尔之前、因遇难而吁尔、尔必垂听、而施救援、';
_2Ch20_10='试观亚扪人、摩押人、及西珥山人、即以色列族出埃及时、尔所禁侵其境、使转离之、不加翦灭者、';
_2Ch20_11='今彼若何报我、乃来逐我、出尔所赐为业之地、';
_2Ch20_12='我上帝欤、尔不惩之乎、我侪无力御此攻我之众、不知所为、我目惟尔是望、';
_2Ch20_13='犹大人众、与其妻室、子女孩提、咸立于耶和华前、';
_2Ch20_14='耶和华之神于会中、感利未人亚萨裔、玛探雅玄孙、耶利曾孙、比拿雅孙、撒迦利雅子雅哈悉、';
_2Ch20_15='乃曰、犹大人众、耶路撒冷居民、约沙法王、尔其听之、耶和华告尔云、勿缘斯众、畏葸恐惶、盖此战不在尔、乃在上帝也、';
_2Ch20_16='明日彼众由洗斯阪而上、尔可下而迎之、必遇之于谷口、耶鲁伊勒野前、';
_2Ch20_17='尔无庸战、当列陈而立、观耶和华之救援、犹大与耶路撒冷人欤、勿畏葸、勿恐惶、明日出而御之、盖耶和华与尔偕焉、';
_2Ch20_18='约沙法俯首面地、犹大人众、与耶路撒冷居民、俯伏于耶和华前、而崇拜之、';
_2Ch20_19='哥辖可拉二族之利未人起立、颂赞以色列之上帝耶和华、其声甚大、';
_2Ch20_20='翌日、民众夙兴、往提哥亚野、出时、约沙法立而言曰、犹大人与耶路撒冷居民欤、宜听我言、信尔之上帝耶和华、则必坚立、信其先知、则必亨通、';
_2Ch20_21='约沙法既与民议、遂立人讴歌耶和华、衣圣服行于军前曰、当称谢耶和华、以其慈惠永存、';
_2Ch20_22='甫讴歌颂赞时、耶和华发伏兵、以敌来攻犹大之亚扪人、摩押人、及西珥山人、俱为所击、';
_2Ch20_23='盖亚扪人、摩押人、起攻西珥山人、杀而灭之、既歼西珥人、则自相残杀、';
_2Ch20_24='犹大人至旷野戍楼、以望群众、见尸仆地、无一逃者、';
_2Ch20_25='约沙法与民来取敌人之物、在尸中得货财珍宝甚多、剥尸所得、过于所能负荷、取之三日、物多故也、';
_2Ch20_26='越至四日、集于比拉迦谷、颂赞耶和华、故其地名曰比拉迦谷、至于今日、';
_2Ch20_27='约沙法率犹大与耶路撒冷人、欢然而归耶路撒冷、因耶和华使之胜敌而喜也、';
_2Ch20_28='鸣琴鼓瑟吹角、至耶路撒冷、诣耶和华室、';
_2Ch20_29='列邦诸族闻耶和华击以色列人之敌、无不畏惧上帝、';
_2Ch20_30='约沙法之国平康、以其上帝锡之四境绥安也、○';
_2Ch20_31='约沙法为犹大王、即位时、年三十有五、在耶路撒冷为王、历二十五年、其母名阿苏巴、示利希女也、';
_2Ch20_32='约沙法循其父亚撒之道、不偏离之、行耶和华所悦、';
_2Ch20_33='惟崇邱未废、民未决志归其列祖之上帝、';
_2Ch20_34='约沙法其余事迹之始末、俱载于哈拿尼子耶户书、入于以色列列王纪、○';
_2Ch20_35='此后、犹大王约沙法、与以色列王亚哈谢联盟、亚哈谢行恶特甚、';
_2Ch20_36='约沙法与之协和、造舟于以旬迦别、欲往他施、';
_2Ch20_37='玛利沙人多大瓦子以利以谢、向约沙法预言曰、因尔与亚哈谢联盟、耶和华必毁尔之所造、于是舟破、不能往他施、';
_2Ch21_1='约沙法与列祖偕眠、同葬于大卫城、子约兰嗣位、';
_2Ch21_2='约兰弟、约沙法子、亚撒利雅、耶歇、撒迦利雅、亚撒利雅、米迦勒、示法提雅、皆以色列王约沙法子、';
_2Ch21_3='其父厚赐以金银珍宝、及犹大之坚城、约兰为长子、故以国予之、';
_2Ch21_4='约兰兴起、得治其父之国、则自强霸、以刃戮其诸弟、及以色列牧伯数人、';
_2Ch21_5='约兰即位时、年三十有二、在耶路撒冷为王、凡历八年、';
_2Ch21_6='循以色列列王之道、效亚哈家所为、盖娶亚哈女为后、行耶和华所恶、';
_2Ch21_7='然耶和华不欲灭大卫家、因与大卫立约、许以永赐灯光于彼、爰及子孙、';
_2Ch21_8='当约兰时、以东叛犹大、脱于其手、立王自治、';
_2Ch21_9='约兰率军长、及所有之车而往、以东人围之、约兰夜起击之、及其车长、';
_2Ch21_10='如是以东叛犹大、至于今日、立拿亦同时而叛、因约兰违弃其列祖之上帝耶和华也、';
_2Ch21_11='且建崇邱于犹大山、使耶路撒冷居民徇欲、诱惑犹大人、';
_2Ch21_12='有先知以利亚之书至曰、尔祖大卫之上帝耶和华云、因尔不循尔父约沙法、与犹大王亚撒之道、';
_2Ch21_13='乃从以色列列王之道、使犹大人及耶路撒冷居民徇欲、如亚哈家然、又戮尔父家诸弟、愈于尔者、';
_2Ch21_14='耶和华必以巨灾击尔民、与尔妻孥、及凡所有、';
_2Ch21_15='尔必患肠疾甚剧、日即坠脱、○';
_2Ch21_16='耶和华激非利士人、与附近古实之亚拉伯人、来攻约兰、';
_2Ch21_17='侵入犹大、掠王宫之货财、虏其诸子后妃、除季子约哈斯外、一子靡遗、';
_2Ch21_18='此后、耶和华使约兰患肠疾、莫能疗治、';
_2Ch21_19='厥疾缠绵、越二年肠坠、痛极而卒、其民不为之焚物、如昔之为其列祖然、';
_2Ch21_20='约兰即位时、年三十有二、在耶路撒冷为王、凡历八年、逝世无人思慕、葬于大卫城、不在列王之墓、';
_2Ch22_1='耶路撒冷居民立约兰季子亚哈谢、继之为王、因与亚拉伯人同来攻营之群众、杀约兰诸子之长者、故亚哈谢为王、';
_2Ch22_2='其即位时、年二十有二、在耶路撒冷为王、仅历一年、其母名亚他利雅、暗利女孙也、';
_2Ch22_3='亚哈谢循亚哈家之道、盖其母主谋、使之行恶、';
_2Ch22_4='行耶和华所恶、如亚哈家然、其父没后、亚哈家为之主谋、致其沦丧、';
_2Ch22_5='且从亚哈家之谋、偕以色列王亚哈子约兰、往基列拉末、与亚兰王哈薛战、约兰为亚兰人所伤、';
_2Ch22_6='返耶斯列、疗其在拉末与亚兰王哈薛战时、所受之伤、犹大王约兰子亚撒利雅、即亚哈谢因其疾病、下耶斯列视之、';
_2Ch22_7='亚哈谢往见约兰而沦亡、乃由于上帝、盖彼既至、则偕约兰出迎宁示子耶户、即耶和华所膏、以灭亚哈家者、';
_2Ch22_8='耶户惩罚亚哈家时、遇犹大牧伯、与服事亚哈谢之诸侄、遂杀之、';
_2Ch22_9='亚哈谢匿于撒玛利亚、耶户索之、人执而解于耶户前杀之、为之殡葬、曰、约沙法尽心寻求耶和华、此其子也、亚哈谢家无力保其国祚、○';
_2Ch22_10='亚哈谢母亚他利雅见子已死、起而歼灭犹大王室、';
_2Ch22_11='约兰王女、亚哈谢妹、祭司耶何耶大妻约示巴于见杀之王子中、窃亚哈谢子约阿施出、与其乳媪藏于寝室、以避亚他利雅、免其被杀、';
_2Ch22_12='偕匿于上帝室、历有六年、亚他利雅治理斯土、';
_2Ch23_1='越至七年、耶何耶大自强、召百夫长、耶罗罕子亚撒利雅、约哈难子以实玛利、俄备得子亚撒利雅、亚大雅子玛西雅、细基利子以利沙法、与之立约、';
_2Ch23_2='众乃遍行犹大、自犹大诸邑、集利未人、及以色列族长、咸至耶路撒冷、';
_2Ch23_3='会众在上帝室与王立约、耶何耶大谓众曰、王子必当嗣位、循耶和华论大卫子孙之言、';
_2Ch23_4='今当如是而行、祭司及利未人安息日入值者、三分之一为司阍、';
_2Ch23_5='三分之一守王宫、三分之一守基址门、民众在耶和华室院、';
_2Ch23_6='祭司及供役之利未人为圣、可入耶和华室、其外不许他人入之、民众当守耶和华所命、';
_2Ch23_7='利未人各执器械而环王、凡入室者、必杀之、王出入时、必偕之、';
_2Ch23_8='利未人与犹大众、皆遵祭司耶何耶大之命、各率其人、安息日入值退值者、盖祭司耶何耶大不令退值之班归也、';
_2Ch23_9='祭司耶何耶大以上帝室大卫王之戈盾干、予百夫长、';
_2Ch23_10='使民众各执器械而立、自室右至室左、附坛与室、在王四周、';
_2Ch23_11='遂导王子出、加冕于其首、予以法律、立之为王、耶何耶大及其子膏之、众曰、愿王万岁、';
_2Ch23_12='亚他利雅闻民奔走颂王之声、则入耶和华室、至于民所、';
_2Ch23_13='望见王立于室门柱侧、百夫长与吹角者、侍于王侧、四境之民欢欣吹角、讴歌者以乐器和众颂美、亚他利雅裂衣、呼曰、叛矣、叛矣、';
_2Ch23_14='祭司耶何耶大率统军之百夫长出、命曰、由队伍之间拥之出、随其后者、必杀以刃、盖祭司曰、勿杀之于耶和华室、';
_2Ch23_15='遂辟易而出之、至附近马门之王宫、杀之于彼、○';
_2Ch23_16='耶何耶大与民及王立约、必为耶和华之民、';
_2Ch23_17='民众皆往巴力庙毁之、摧其坛、碎其像、杀巴力之祭司玛坦于坛前、';
_2Ch23_18='耶何耶大设官守耶和华室、使利未人祭司掌之、昔大卫分其班次于耶和华室、使献燔祭于耶和华、循摩西律所载、欢呼讴歌、依大卫所定之例、';
_2Ch23_19='又立阍人守耶和华室门、凡不洁者、不许入之、';
_2Ch23_20='乃率百夫长、贵胄民长、以及四境之民、自耶和华室、导王而下、由上门入王宫、俾践国位、';
_2Ch23_21='四境之民欢乐、邑内平康、亚他利雅见杀以刃、';
_2Ch24_1='约阿施即位时、年七岁、在耶路撒冷为王、历四十年、其母名西比亚、别是巴人也、';
_2Ch24_2='祭司耶何耶大存日、约阿施行耶和华所悦、';
_2Ch24_3='耶何耶大为之娶后妃二、诞生子女、';
_2Ch24_4='厥后、约阿施有意重修耶和华室、';
_2Ch24_5='乃召祭司及利未人、谓之曰、其往犹大诸邑、由以色列众征金、岁修尔上帝之室、当速成此事、而利未人延缓、';
_2Ch24_6='王召祭司长耶何耶大、谓之曰、曷不使利未人、由犹大及耶路撒冷、循耶和华仆摩西与以色列会众所定、征其税金、为法幕所用、';
_2Ch24_7='盖恶妇亚他利雅之子、曾毁上帝室、以耶和华室中区别为圣之物、奉于巴力、';
_2Ch24_8='于是王命造匮、置于耶和华室门外、';
_2Ch24_9='在犹大及耶路撒冷宣告、命纳税金、奉于耶和华、即上帝仆摩西在旷野、所命以色列人者、';
_2Ch24_10='牧伯民众、欣然携金投匮、迨众毕纳、';
_2Ch24_11='利未人舁匮至王之有司、见金甚多、王之缮写、与祭司长之属吏、至而倾之、复置其所、日日如是、积金甚繁、';
_2Ch24_12='王与耶何耶大、以金予在耶和华室供役之人、俾雇瓦工木工、铁工铜工、重修耶和华室、';
_2Ch24_13='诸工操作、逐渐修葺、使上帝室复其旧式、而巩固之、';
_2Ch24_14='厥功告成、携余金至王与耶何耶大、以制耶和华室之器、供事献祭所用、又作匙与金银诸器、耶何耶大存日、国民恒献燔祭于耶和华室、';
_2Ch24_15='耶何耶大寿高年迈而卒、时、百有三十岁、';
_2Ch24_16='葬于大卫城、在列王之中、因其行善于以色列人、奉事上帝、修其室也、';
_2Ch24_17='耶何耶大卒后、犹大牧伯诣王拜之、王从其言、';
_2Ch24_18='遂弃其列祖之上帝耶和华室、奉事亚舍拉及偶像、缘此罪戾、震怒及于犹大与耶路撒冷、';
_2Ch24_19='然耶和华仍遣先知导之归己、先知戒之、而彼不听、';
_2Ch24_20='上帝之神感祭司耶何耶大子撒迦利亚、乃立于上、告民曰、上帝云、尔何干耶和华之命、致不亨通、尔既弃耶和华、彼亦弃尔、';
_2Ch24_21='民遂同谋、循王所命、以石击毙之、于耶和华室院、';
_2Ch24_22='如是、约阿施王不忆其父耶何耶大相待之恩、而杀其子、临死则曰、愿耶和华鉴而究之、○';
_2Ch24_23='岁暮、亚兰军来攻约阿施、至犹大与耶路撒冷、杀民中诸牧伯、以所掠之货财、送至大马色王、';
_2Ch24_24='亚兰来军虽少、耶和华因民众弃其列祖之上帝耶和华、付大军于敌手、以惩约阿施、';
_2Ch24_25='会其疾甚、亚兰人舍之而去、彼之臣仆同谋、为其流祭司耶何耶大子之血、弑之于床、葬于大卫城、惟不在列王之墓、';
_2Ch24_26='同谋者、乃亚扪妇示米押子撒拔、摩押妇示米利子约萨拔、';
_2Ch24_27='约阿施诸子之事、与约阿施所受之警戒、及重修上帝室之事、俱载于列王纪传、子亚玛谢嗣位、';
_2Ch25_1='亚玛谢即位时、年二十有五、在耶路撒冷为王、历二十九年、其母名约耶但、耶路撒冷人也、';
_2Ch25_2='亚玛谢行耶和华所悦、惟心不专、';
_2Ch25_3='其国既固、则诛弑其父王之臣、';
_2Ch25_4='而不杀其子、依摩西律书所载、耶和华命曰、勿因子而杀父、勿因父而杀子、各因己罪而死、';
_2Ch25_5='亚玛谢集犹大与便雅悯众、循其宗族、立千夫长、百夫长、又核其人数、自二十岁以上、得被简能临陈、执戈持干之战士三十万、';
_2Ch25_6='又以银一百他连得、在以色列国募英勇之士十万、';
_2Ch25_7='有上帝仆来见王曰、王欤、勿使以色列军与尔偕往、盖以色列族以法莲之裔、耶和华不与之偕、';
_2Ch25_8='如尔必往、则奋勇以战、惟上帝必使尔仆于敌前、因上帝有力助之、亦有力仆之也、';
_2Ch25_9='亚玛谢谓上帝仆曰、我已以银一百他连得、予以色列军、将若何、曰、耶和华能以多于此者赐尔、';
_2Ch25_10='于是亚玛谢区别自以法莲而来之军、遣之归、彼众甚怒犹大人、忿然而返、';
_2Ch25_11='亚玛谢毅然率民而出、至盐谷、杀西珥人一万、';
_2Ch25_12='犹大族又生擒一万、引至岩巅、掷之下而碎之、';
_2Ch25_13='亚玛谢所遣归之军、不令偕往以战者、攻犹大诸邑、自撒玛利亚至伯和仑、杀人三千、劫物无算、○';
_2Ch25_14='亚玛谢戮以东人而返、携西珥族之神像、立为己神、跪拜其前、向之焚香、';
_2Ch25_15='故耶和华怒亚玛谢、遣先知告之曰、斯神未援其民于尔手、尔求之奚为、';
_2Ch25_16='先知与王言时、王曰、我侪岂立尔为王之谋士、尔休矣、何为见挞、先知乃止、既而曰、我知上帝决意灭尔、因尔行此、不听我劝戒也、○';
_2Ch25_17='犹大王亚玛谢与人谋、遣使见耶户孙、约哈斯子、以色列王约阿施曰、来、尔我晤面、';
_2Ch25_18='以色列王约阿施遣使见犹大王亚玛谢曰、利巴嫩之蒺藜、遣使谓利巴嫩之香柏曰、以尔女妻我子、有利巴嫩之野兽过之、践其蒺藜、';
_2Ch25_19='尔谓我已击以东人、乃心高而自夸、安居于家可耳、何为招祸、以致倾覆、犹大与尔偕亡乎、';
_2Ch25_20='亚玛谢弗听、此乃由于上帝、欲付之于敌手、因其求以东神也、';
_2Ch25_21='以色列王约阿施遂上、与犹大王亚玛谢、晤面于犹大之伯示麦、';
_2Ch25_22='犹大人败于以色列人前、遁而归幕、';
_2Ch25_23='以色列王约阿施、擒约哈斯亦名亚哈谢孙、约阿施子、犹大王亚玛谢于伯示麦、携至耶路撒冷、毁其城垣、自以法莲门、至城隅之门、凡四百肘、';
_2Ch25_24='取上帝室中、俄别以东所守之金银与器皿、及王宫之货财、并取人为质、而返撒玛利亚、○';
_2Ch25_25='以色列王约哈斯子约阿施卒后、犹大王约阿施子亚玛谢、犹在世十五年、';
_2Ch25_26='亚玛谢其余事迹之始末、俱载于犹大以色列列王纪、';
_2Ch25_27='自亚玛谢离弃耶和华而后、有人在耶路撒冷谋叛、遂遁于拉吉、叛党遣人追之、至拉吉弑之、';
_2Ch25_28='乃以马负其尸、同列祖葬于犹大城、';
_2Ch26_1='犹大民众立乌西雅、又名亚撒利雅继其父亚玛谢为王、时、年十有六岁、';
_2Ch26_2='亚玛谢与列祖偕眠后、乌西雅恢复以禄、归于犹大、而重建之、';
_2Ch26_3='乌西雅即位时、年十有六岁、在耶路撒冷为王、历五十二年、其母名耶可利雅、耶路撒冷人也、';
_2Ch26_4='乌西雅行耶和华所悦、效其父亚玛谢所为、';
_2Ch26_5='当通晓上帝显示之撒迦利亚存日、乌西雅决志寻求上帝、其寻求耶和华时、上帝使之亨通、';
_2Ch26_6='往攻非利士人、毁迦特雅比尼亚实突之城垣、在亚实突境内与非利士人中建邑、';
_2Ch26_7='上帝助其攻非利士人、与居姑珥巴力之亚拉伯人、及米乌尼族、';
_2Ch26_8='亚扪人纳贡于乌西雅、乌西雅之声名洋溢、至埃及界、因其甚强故也、';
_2Ch26_9='乌西雅在耶路撒冷建楼于隅门、谷门、城曲之处、而巩固之、';
_2Ch26_10='亦建楼于旷野、及洼地平原、且多凿井、以其群畜多也、又在山地良田、有农夫与治葡萄者、以其悦农事也、';
_2Ch26_11='且有战士一军、分队而出、循缮写耶利、与营长玛西雅所核之数、王之将帅哈拿尼雅辖之、';
_2Ch26_12='族长总数、计二千六百人、俱为勇士、';
_2Ch26_13='率军旅三十万七千五百人、皆有勇力战鬬、助王攻敌、';
_2Ch26_14='乌西雅为其军旅备干戈甲胄弓、与激射之石、';
_2Ch26_15='在耶路撒冷作机、乃巧匠所创、置于城楼角楼、以发矢与巨石、乌西雅之声名传及远方、盖得异常之助、至于强盛也、○';
_2Ch26_16='彼既强盛、心则高傲、致行邪僻、干犯其上帝耶和华、入耶和华殿、欲焚香于香坛、';
_2Ch26_17='祭司亚撒利雅与耶和华之祭司八十人、俱为勇者、随之而入、';
_2Ch26_18='阻之曰、乌西雅欤、焚香于耶和华、非尔之职、乃亚伦子孙为祭司、区别以焚香者之职、尔干罪矣、其出圣所、不得尊荣于上帝耶和华也、';
_2Ch26_19='乌西雅怒、执鼎焚香、其向祭司怒时、在耶和华室香坛侧、祭司前、额忽生癞、';
_2Ch26_20='祭司长亚撒利雅与众祭司观之、见其额生癞、乃促之出、彼即速出、因耶和华击之也、';
_2Ch26_21='乌西雅王患癞至死、独居异室、绝于耶和华室、其子约坦理家政、治国民、';
_2Ch26_22='乌西雅其余事迹之始末、亚摩斯子先知以赛亚记之、';
_2Ch26_23='乌西雅与列祖偕眠、因谓为癞者、葬于王陵之田、列祖之侧、子约坦嗣位、';
_2Ch27_1='约坦即位时、年二十有五、在耶路撒冷为王、历十六年、其母名耶路沙、撒督女也、';
_2Ch27_2='约坦行耶和华所悦、效其父乌西雅所为、惟弗入耶和华殿、民众尚行邪僻、';
_2Ch27_3='约坦建耶和华室之上门、在俄斐勒城、多所建造、';
_2Ch27_4='于犹大山地建邑、亦在丛林建寨及楼、';
_2Ch27_5='与亚扪族王战而获胜、是年亚扪人纳贡、银一百他进得、小麦一万歌珥、麰麦一万歌珥、二年三年、纳贡亦若是、';
_2Ch27_6='约坦行正道于其上帝耶和华前、以致强盛、';
_2Ch27_7='约坦其余事迹、及其战绩行为、俱载于以色列犹大列王纪、';
_2Ch27_8='其即位时、年二十有五、在耶路撒冷为王、历十六年、';
_2Ch27_9='与其列祖偕眠、葬于大卫城、子亚哈斯嗣位、';
_2Ch28_1='亚哈斯即位时、年二十岁、在耶路撒冷为王、历十六年、不效其祖大卫、行耶和华所悦、';
_2Ch28_2='循以色列诸王之道、为巴力铸像、';
_2Ch28_3='焚香于欣嫩子谷、以火焚其子女、从异邦可憎之事、即耶和华于以色列人前、所逐诸族之事、';
_2Ch28_4='且于崇邱、山冈之上、绿树之下、献祭焚香、';
_2Ch28_5='故其上帝耶和华付之于亚兰王手、亚兰人击之、虏民甚众、携至大马色、又付之于以色列王手、大行杀戮、';
_2Ch28_6='利玛利子比加在犹大、一日间、杀十二万人、俱为勇士、因弃其列祖之上帝耶和华也、';
_2Ch28_7='以法莲之勇士细基利、杀王子玛西雅、理王室之押斯利甘、与王相以利加拿、';
_2Ch28_8='以色列族虏其同宗二十万人、妇孺与焉、亦掠货财甚多、携至撒玛利亚、';
_2Ch28_9='在彼有耶和华之先知名俄德、出迎返撒玛利亚之军、告之曰、尔列祖之上帝耶和华怒犹大、故付之于尔手、尔乃怒冲霄汉、大行杀戮、';
_2Ch28_10='今尔有意抑制犹大与耶路撒冷人、使为仆婢、尔曹岂非亦获罪于尔上帝耶和华乎、';
_2Ch28_11='今听我言、遣归尔所虏之同宗、盖耶和华之烈怒及于尔矣、';
_2Ch28_12='以法莲之族长数人、约哈难子亚萨利雅、米实利末子比利家、沙龙子耶希西家、哈得莱子亚玛撒、咸起、抵御自陈而返者、';
_2Ch28_13='曰、勿携所虏之人入此、盖尔所谋、乃使我获罪于耶和华、益我罪过、我罪维大、烈怒及于以色列矣、';
_2Ch28_14='于是执兵之士、以所虏之人与货财、留于牧伯及会众前、';
_2Ch28_15='以上录名之人遂起、携被虏之众、自所掠物中取衣、衣其裸者、又予之屦、供以饮食而膏之、弱者乘以驴、导往棕树城耶利哥、至其昆弟、而返撒玛利亚、○';
_2Ch28_16='是时亚哈斯王遣使求助于亚述王、';
_2Ch28_17='因以东人击犹大、虏其人、';
_2Ch28_18='非利士人亦侵犹大洼地、及南方之城邑、取伯示麦、亚雅仑、基低罗、梭哥与其乡里、亭纳与其乡里、瑾琐与其乡里、而居于彼、';
_2Ch28_19='缘以色列王亚哈斯放恣于犹大、干犯耶和华特甚、故耶和华使犹大卑弱、';
_2Ch28_20='亚述王提革拉毗尼色至、而不相助、反窘迫之、';
_2Ch28_21='亚哈斯取耶和华室、及王宫牧伯家之物、馈亚述王、仍无裨益、';
_2Ch28_22='亚哈斯王困苦之际、愈干犯耶和华、';
_2Ch28_23='祭大马色即击之者之神、曰、亚兰王之神既助之、我亦祭之、俾其助我、然斯神使彼与以色列众偕亡、';
_2Ch28_24='亚哈斯集上帝室之器碎之、扃闭室门、在耶路撒冷诸隅筑坛、';
_2Ch28_25='在犹大诸邑作崇邱、焚香于他神、激其列祖之上帝耶和华怒、';
_2Ch28_26='亚哈斯其余事迹、及其所行、自始至终、俱载于犹大以色列列王纪、';
_2Ch28_27='亚哈斯与列祖偕眠、葬于耶路撒冷邑、不入以色列列王之墓、子希西家嗣位、';
_2Ch29_1='希西家即位时、年二十有五、在耶路撒冷为王、历二十九年、其母名亚比雅、撒迦利雅女也、';
_2Ch29_2='希西家行耶和华所悦、效其祖大卫所为、';
_2Ch29_3='元年正月、启耶和华室门、而修理之、';
_2Ch29_4='召祭司利未人至、集于东场、';
_2Ch29_5='谓之曰、利未人欤、其听我言、今当自洁、且洁尔列祖之上帝耶和华室、由圣所出其污秽、';
_2Ch29_6='我列祖干罪、行我上帝耶和华所恶、而离弃之、转背耶和华之居所、';
_2Ch29_7='闭其廊门、熄其灯、不在圣所焚香、献燔祭于以色列之上帝、';
_2Ch29_8='故耶和华之怒、及于犹大与耶路撒冷、使之飘摇、令人惊骇嗤笑、如尔目击、';
_2Ch29_9='因之我列祖仆于刃、我妻孥为俘囚、';
_2Ch29_10='今我有意与以色列之上帝耶和华立约、俾其烈怒转离我侪、';
_2Ch29_11='我子欤、今勿懈怠、盖耶和华简尔侍立其前、为其执事、供役焚香、○';
_2Ch29_12='于是利未人哥辖族、亚玛赛子玛哈、亚撒利雅子约珥、米拉利族、亚伯底子基士、耶哈利勒子亚撒利雅、革顺族、薪玛子约亚、约亚子伊甸、';
_2Ch29_13='以利撒反裔申利、耶利、亚萨裔撒迦利雅、玛探雅、';
_2Ch29_14='希幔裔耶歇、示每、耶杜顿裔示玛雅、乌薛、咸起、';
_2Ch29_15='集其昆弟自洁、遵王循耶和华言所命、入洁耶和华室、';
_2Ch29_16='祭司亦入耶和华室内洁之、出其所有污秽、置于院中、利未人舁至城外汲沦溪、';
_2Ch29_17='正月朔、始行洁事、至八日、及于耶和华之廊、洁耶和华室、又历八日、至正月十六日、乃毕其事、';
_2Ch29_18='入觐希西家王曰、我侪已洁耶和华室、及燔祭坛与其器、陈饼之几与其器、';
_2Ch29_19='且亚哈斯为王干罪时、所弃之器、我侪亦备具而洁之、今在耶和华坛前、○';
_2Ch29_20='希西家王夙兴、集邑中牧伯、上耶和华室、';
_2Ch29_21='牵牡牛七、牡羊七、羔羊七、牡山羊七、为国与圣所、及犹大人、献为赎罪祭、王命亚伦裔为祭司者、献于耶和华坛、';
_2Ch29_22='乃宰牡牛、祭司受血沃于坛、宰牡羊沃血于坛、宰羔羊沃血于坛、';
_2Ch29_23='遂牵为赎罪祭之牡山羊、至王与会众前、咸按手其上、';
_2Ch29_24='祭司宰之、以血为赎罪祭献于坛、为以色列众赎罪、盖王有命、为以色列众献燔祭与赎罪祭、';
_2Ch29_25='王使利未人执钹、与琴及瑟、在耶和华室奏乐、循大卫与其先见迦得、及先知拿单所命、即耶和华藉诸先知所命、';
_2Ch29_26='利未人执大卫之乐器而立、祭司亦执角而立、';
_2Ch29_27='希西家命献燔祭于坛、始献燔祭、同时而咏颂美耶和华之歌、以角与以色列王大卫之乐器和之、';
_2Ch29_28='会众崇拜、讴歌者讴歌、吹角者吹角、至于燔祭献毕、';
_2Ch29_29='献祭既毕、王与同在之众、俯伏崇拜、';
_2Ch29_30='希西家王与牧伯命利未人、用大卫与先见亚萨之词、颂美耶和华、众乃欣然颂美、俯首而拜、';
_2Ch29_31='希西家曰、尔曹既区别归于耶和华、可前携祭品、及感谢祭、入耶和华室、会众遂携祭品、及感谢祭而至、凡心愿者、亦献燔祭、';
_2Ch29_32='会众所携之燔祭、计牡牛七十、牡羊一百、羔羊二百、俱为燔祭、献于耶和华、';
_2Ch29_33='又献区别之牲、牛六百、羊三千、';
_2Ch29_34='惟祭司尚寡、未能尽剥燔祭之牲、故其同族利未人助之、迨其事毕、亦待祭司自洁、盖利未人诚心自洁、愈于祭司、';
_2Ch29_35='所献燔祭甚多、酬恩祭之脂、及随燔祭之酒亦多、于是耶和华室之役事俱备、';
_2Ch29_36='上帝为民所备、希西家与民众悦之、成事甚速、';
_2Ch30_1='希西家遣使往以色列及犹大地、并致书于以法莲玛拿西人、使之咸至耶路撒冷耶和华室、守逾越节、奉事以色列之上帝耶和华、';
_2Ch30_2='王与牧伯、及耶路撒冷会众相议、于二月守逾越节、';
_2Ch30_3='其不能如期而守之、因自洁之祭司不足、民亦未集于耶路撒冷故也、';
_2Ch30_4='王与会众视此为善、';
_2Ch30_5='遂定命令、普告以色列、自别是巴至但、使至耶路撒冷、守逾越节、奉事以色列之上帝耶和华、盖民素无多人、循所录之例而守之、';
_2Ch30_6='于是邮传者遵王命、传王与牧伯之书于以色列、及犹大地、曰、以色列人欤、尔常复归亚伯拉罕以撒以色列之上帝耶和华、俾其转向尔曹、脱于亚述王手之遗民、';
_2Ch30_7='勿效尔列祖及昆弟、彼干犯其列祖之上帝耶和华、上帝弃之、令人惊骇、如尔目击、';
_2Ch30_8='勿似尔列祖之强项、当归顺耶和华、入其永别为圣之所、奉事尔上帝耶和华、俾其烈怒离尔、';
_2Ch30_9='如尔归耶和华、则尔昆弟子女、必得矜恤于虏之者、再返斯土、盖尔上帝耶和华仁慈矜悯、尔若归之、必不转面弗尔顾也、';
_2Ch30_10='邮传者遍行以法莲玛拿西境、递经诸邑、至西布伦、民乃哂而讥之、';
_2Ch30_11='惟亚设玛拿西西布伦中、有人自卑、至耶路撒冷、';
_2Ch30_12='上帝亦感犹大众、使其一心、遵王与牧伯循耶和华言所命、○';
_2Ch30_13='二月、民众集于耶路撒冷、守除酵节、其数甚多、成为大会、';
_2Ch30_14='众起、尽除耶路撒冷之坛、及焚香之器、投于汲沦溪、';
_2Ch30_15='二月十四日、宰逾越节羔、祭司及利未人愧而自洁、携燔祭入耶和华室、';
_2Ch30_16='循例各立其所、遵上帝仆摩西之律、祭司由利未人手、受血而沃之、';
_2Ch30_17='会中人多未自洁、故利未人为不洁者宰逾越节羔、俾为洁于耶和华前、';
_2Ch30_18='以法莲、玛拿西、以萨迦、西布伦、有多人未自洁、而食逾越节羔、不循所录之例、希西家为之祷曰、';
_2Ch30_19='凡人决心寻求其列祖之上帝耶和华、虽未依圣所之洁礼自洁、愿善良之耶和华宥之、';
_2Ch30_20='耶和华允希西家所祈、而宥其民、';
_2Ch30_21='在耶路撒冷之以色列人、遂大欢乐、守除酵节七日、利未人及祭司、操声宏之乐器、日颂耶和华、';
_2Ch30_22='利未人通达耶和华之役事、希西家以善言慰藉之、于是民食节肉、献酬恩祭、称谢其列祖之上帝耶和华、凡历七日、';
_2Ch30_23='会众相议更守七日、于是欣然守之、';
_2Ch30_24='犹大王希西家以牡牛一千、绵羊七千、赐会众为祭品、牧伯亦赐牡牛一千、绵羊一万、时、祭司多自洁者、';
_2Ch30_25='犹大会众、祭司利未人、与来自以色列地之会众宾旅、及居犹大之宾旅、皆大欣喜、';
_2Ch30_26='在耶路撒冷有大乐焉、自以色列王大卫子所罗门时以来、未有若此者也、';
_2Ch30_27='利未人祭司起、为民祝嘏、其声蒙上帝垂听、其祷达于天、上帝之圣所、';
_2Ch31_1='此事既毕、在彼之以色列众咸出、往犹大诸邑、碎其柱像、斫其木偶、毁其崇邱与坛、在犹大便雅悯以法莲玛拿西诸地、尽除灭之、以色列人乃返故邑、各归其业、';
_2Ch31_2='希西家定祭司与利未人之班次、各循厥职、献燔祭及酬恩祭、又在耶和华之营门、供役称谢颂美、';
_2Ch31_3='亦定王产所出、以为朝夕、及安息日、月朔、节期之燔祭、循耶和华律所载、';
_2Ch31_4='且命耶路撒冷居民、给祭司与利未人所应得者、俾其专心于耶和华之律、';
_2Ch31_5='王谕一出、以色列人输以谷酒油蜜、及田所产初实甚多、更献诸物之什一甚盛、';
_2Ch31_6='居犹大诸邑之以色列人、与犹大人、亦携牛羊、及区别归其上帝耶和华之物、献其什一、积之成堆、';
_2Ch31_7='自三月始积、至七月而毕、';
_2Ch31_8='希西家与牧伯至、见其所积之堆、遂称赞耶和华、及其民以色列、';
_2Ch31_9='希西家以所积之堆、询祭司与利未人、';
_2Ch31_10='撒督家祭司长亚撒利雅对曰、自民始献礼物、入耶和华室、我侪恒得足食、多有盈余、盖耶和华锡嘏其民、所余即此积也、';
_2Ch31_11='希西家命备屋于耶和华室、遂备之、';
_2Ch31_12='忠心携入礼物、及所输之什一、与区别之物、利未人歌楠雅司其事、其弟示每副之、';
_2Ch31_13='耶歇、亚撒细雅、拿哈、亚撒黑、耶利末、约撒拔、以列、伊斯玛基雅、玛哈、比拿雅为督理、隶于歌楠雅、及其弟示每、遵希西家王、及上帝室宰亚撒利雅之命、';
_2Ch31_14='东门之阍者、利未人音拿子可利、掌乐献上帝之礼物、以颁所献耶和华之礼物、与至圣之物、';
_2Ch31_15='其所辖之伊甸、珉雅珉、耶书雅、示玛雅、亚玛利雅、示迦尼雅、在祭司诸邑、各有职任、循其班列、颁于昆弟、自尊逮卑、';
_2Ch31_16='录入谱系、三岁以上之男而外、又颁于日入耶和华室、循其班列供役者、';
_2Ch31_17='又颁于祭司、循其宗族谱系、又颁于利未人、自二十岁以上、循其班次职任、';
_2Ch31_18='又颁于会众之妻室子女、循其谱系、其人任职、自洁为圣、';
_2Ch31_19='亚伦子孙、居邑郊之祭司、在各邑有录名者、以所应得、颁于祭司之诸男、及载于谱系之利未人、';
_2Ch31_20='希西家在犹大全地、如是而行、为其上帝耶和华所视为善、为正为忠者、';
_2Ch31_21='凡其所行、或供上帝室之役、或遵律守诫、求其上帝、皆一心行之、无不亨通、';
_2Ch32_1='此忠诚之事后、亚述王西拿基立侵犹大、围诸坚城、意欲破之、据为己有、';
_2Ch32_2='希西家见西拿基立至、拟攻耶路撒冷、';
_2Ch32_3='则与牧伯勇士议、塞城外水泉、众遂助之、';
_2Ch32_4='民集甚多、塞诸水泉、及流经斯土之溪、曰、亚述王来、焉得多水、';
_2Ch32_5='王强厥志、筑其颓垣、建楼于上、城外复筑城、巩固大卫城之米罗、多制器械干盾、';
_2Ch32_6='立军长以理民、集之于城门之场、以言慰之曰、';
_2Ch32_7='强乃心、壮乃志、勿因亚述王与所率之大军、畏葸恐惶、盖偕我者、较偕彼者尤大也、';
_2Ch32_8='偕彼者乃血肉之臂、偕我者乃我上帝耶和华、彼必助我、为我战争、民恃犹大王希西家之言、○';
_2Ch32_9='厥后、亚述王西拿基立、与其全军攻拉吉、遣其臣仆往耶路撒冷、告犹大王希西家、与在耶路撒冷之犹大人曰、';
_2Ch32_10='亚述王西拿基立云、尔何所恃、而待受困于耶路撒冷乎、';
_2Ch32_11='岂非希西家诱尔、致因饥渴而死乎、彼曰、我之上帝耶和华、必拯我于亚述王手、';
_2Ch32_12='此希西家、非废上帝之崇邱与坛、命犹大及耶路撒冷人、惟在一坛崇拜、焚香于其上乎、';
_2Ch32_13='我与列祖何以待列邦之民、尔岂不知乎、列邦之神、能救其国脱于我手乎、';
_2Ch32_14='我列祖所灭诸国、其神谁拯其民脱于我手、尔之上帝、能拯尔脱于我手乎、';
_2Ch32_15='勿为希西家所欺、勿为所诱、勿信其言、盖无一邦一族之神、能拯其民于我、及我列祖之手、况尔上帝、岂能拯尔脱于我手乎、';
_2Ch32_16='其臣更有谤上帝耶和华、及其仆希西家之言、';
_2Ch32_17='西拿基立致书毁以色列之上帝耶和华、谤之曰、列邦之神、既未拯其民于我手、希西家之上帝、亦不得拯其民于我手、';
_2Ch32_18='其臣以犹大方言、高声呼耶路撒冷城上之民、欲惊扰之、以取其城、';
_2Ch32_19='彼论耶路撒冷之上帝、同于人手所造列邦之神、';
_2Ch32_20='希西家王与亚摩斯子先知以赛亚、因此祈祷、向天呼吁、';
_2Ch32_21='耶和华遣使于亚述王营、灭其勇土、军长将帅、亚述王蒙羞、返其故土、入其神庙、为其亲生之子所弑、';
_2Ch32_22='如是、耶和华救希西家、及耶路撒冷居民、脱于亚述王西拿基立、及诸敌之手、四周护之、';
_2Ch32_23='有多人至耶路撒冷、献礼物于耶和华、且馈宝物于犹大王希西家、此后、希西家为诸邦所尊崇、○';
_2Ch32_24='时、希西家遘疾濒死、祷于耶和华、耶和华俞允之、示以异兆、';
_2Ch32_25='惟希西家不报所受之恩、中心高傲、以是震怒将及于彼、与犹大暨耶路撒冷、';
_2Ch32_26='然希西家抑其骄心、与耶路撒冷居民自卑、故希西家存日、耶和华之怒未及之、';
_2Ch32_27='希西家富有货财、大得尊荣、备府库以存金银宝石、香品干盾、及诸珍器、';
_2Ch32_28='备仓廪以积谷、与酒及油、为牲畜备阑、为牛羊备牢、';
_2Ch32_29='叉建城邑、多畜牛羊、盖上帝赐其赀财丰盛也、';
_2Ch32_30='希西家又塞基训之上源、引水直注大卫城西、凡希西家所行、无不亨通、';
_2Ch32_31='巴比伦牧伯遣使见希西家、询其境内所见奇事、上帝离希西家、欲试之、以悉其心、';
_2Ch32_32='希西家其余事迹、与其善行、俱载于亚摩斯子先知以赛亚启示之书、及犹大以色列列王纪、';
_2Ch32_33='希西家与列祖偕眠、葬于大卫裔之陵阪、卒时、犹大众与耶路撒冷居民、皆尊崇之、子玛拿西嗣位、';
_2Ch33_1='玛拿西即位时、年十有二、在耶路撒冷为王、历五十五年、';
_2Ch33_2='行耶和华所恶、从异邦可憎之事、即耶和华于以色列人前、所逐诸族之事、';
_2Ch33_3='复建其父希西家所毁之崇邱、为巴力建坛、作木偶、崇拜天象、而奉事之、';
_2Ch33_4='在耶和华室筑坛、昔耶和华指此室而言曰、我名必永在耶路撒冷、';
_2Ch33_5='又在耶和华室二院中、为天象筑坛、';
_2Ch33_6='并在欣嫩子谷、使其子女经火、又行卜筮、用法术、行邪术、与凭鬼者及巫觋交、多行耶和华所恶、以激其怒、';
_2Ch33_7='又置所造雕像于上帝室、昔上帝谕大卫、及其子所罗门曰、此室及耶路撒冷、乃我于以色列支派中所简者、必永寄我名于其中、';
_2Ch33_8='如以色列人遵行我藉摩西、所传之法度、典章律例、则我不复移其足、离我所锡厥祖之地、';
_2Ch33_9='玛拿西诱犹大及耶路撒冷居民、致其行恶、较耶和华于以色列人前、所灭之族尤甚、';
_2Ch33_10='耶和华谕玛拿西与其民、惟彼不听、';
_2Ch33_11='故耶和华使亚述王之军长来攻之、执玛拿西、系之以链、以钩钩之、携至巴比伦、';
_2Ch33_12='既遭患难、则求其上帝耶和华、在其列祖之上帝前、自卑维甚、';
_2Ch33_13='祷耶和华、蒙其垂听、而允所求、使返耶路拢冷、复其国位、玛拿西始知耶和华为上帝、○';
_2Ch33_14='嗣后、玛拿西在大卫城谷中、基训溪西、建筑外垣、沿至鱼门、周俄斐勒、建垣甚高、又于犹大之坚城置军长、';
_2Ch33_15='去除异邦之神、与耶和华室中之像、并在耶和华室之山、及耶路撒冷所建诸坛、悉掷于城外、';
_2Ch33_16='重建耶和华之坛、献酬恩祭与感谢祭于上、命犹大人奉事以色列之上帝耶和华、';
_2Ch33_17='惟民仍献祭于崇邱、而独奉其上帝耶和华、';
_2Ch33_18='玛拿西其余事迹、及祷其上帝之言、与先见奉以色列之上帝耶和华名、所谕之言、俱载于以色列列王纪、';
_2Ch33_19='其祈祷与蒙允、及其罪过、并未自卑以前、筑崇邱、立木偶、设雕像之处、俱载于何赛之书、';
_2Ch33_20='玛拿西与列祖偕眠、葬于己宫、子亚们嗣位、○';
_2Ch33_21='亚们即位时、年二十有二、在耶路撒冷为王、凡历二年、';
_2Ch33_22='行耶和华所恶、效其父玛拿西所为、祭其父玛拿西所造雕像、而奉事之、';
_2Ch33_23='不效其父玛拿西自卑于耶和华前、干罪愈甚、';
_2Ch33_24='其臣仆叛、弑之于宫、';
_2Ch33_25='国民杀叛亚们王者、立其子约西亚、继之为王、';
_2Ch34_1='约西亚即位时、年八岁、在耶路撒冷为王、历三十有一年、';
_2Ch34_2='行耶和华所悦、循其祖大卫之道、不偏左右、';
_2Ch34_3='在位之八年、尚幼冲、始求其祖大卫之上帝、十二年、始洁犹大及耶路撒冷、除其崇邱木偶、雕像铸像、';
_2Ch34_4='民于其前毁巴力之坛、斫其上之日像、碎其木偶、雕像铸像、捣之成粉、扬于祭者之冢、';
_2Ch34_5='焚其祭司之骨于坛、而洁犹大及耶路撒冷、';
_2Ch34_6='在玛拿西、以法莲、西缅、延及拿弗他利诸邑、与四周荒址、亦如是而行、';
_2Ch34_7='毁诸坛、碎木偶及雕像、捣之成粉、斫以色列遍地之日像、乃返耶路撒冷、○';
_2Ch34_8='约西亚十八年、既洁地与殿、遣雅萨利雅子沙番、邑宰玛西雅、缮写约哈斯子约亚、修其上帝耶和华室、';
_2Ch34_9='其人遂诣大祭司希勒家、以奉于上帝室之金付之、此金乃司阍之利未人、自玛拿西人、以法莲人、以色列遗民、犹大与便雅悯众、及耶路撒冷居民、所收集者、';
_2Ch34_10='乃付于督耶和华室之工作者、转予工匠、用以修室、';
_2Ch34_11='即予木工瓦工、购凿成之石、与架木栋梁、以修犹大列王所毁之屋、';
_2Ch34_12='其人诚实操作、利未人、米拉利裔、雅哈俄巴底监督之、哥辖裔、撒迦利亚米书兰、及善用乐器之利未人催督之、';
_2Ch34_13='兼辖负荷者、催督各等工役、亦有利未人为缮写、为司事、为阍人、';
_2Ch34_14='奉于耶和华室之金运出时、祭司希勒家得耶和华之律书、即摩西所传者、';
_2Ch34_15='希勒家谓缮写沙番曰、我于耶和华室得律书、乃以书授之、';
_2Ch34_16='沙番携书诣王、复命曰、凡所命尔仆者、仆悉行之、';
_2Ch34_17='且以耶和华室所得之金、倾而出之、付于督工与匠人之手、';
_2Ch34_18='又告王曰、祭司希勒家授我一书、遂读于王前、';
_2Ch34_19='王闻法律之言、自裂其衣、';
_2Ch34_20='命希勒家、沙番子亚希甘、米迦子亚比顿、缮写沙番、及王侍臣亚撒雅曰、';
_2Ch34_21='汝其往哉、为我与以色列及犹大之遗民、以此书之言、询于耶和华、因我列祖不守耶和华之言、不遵此书所载而行、故耶和华向我、泄忿甚烈、';
_2Ch34_22='有女先知户勒大、乃哈斯拉孙、特瓦子、掌礼服者沙龙之妻也、居耶路撒冷之二区、希勒家及王所命者往见、告以斯事、';
_2Ch34_23='户勒大谓之曰、以色列之上帝耶和华云、其告遣尔诣我者曰、';
_2Ch34_24='耶和华云、我必降灾于此处、及其居民、即读于犹大王前之书、所载诸诅、';
_2Ch34_25='盖彼众弃我、焚香于他神、以其手所为、激我之怒、故我泄忿于此而不止、';
_2Ch34_26='惟犹大王遣尔询于耶和华、当告之曰、以色列之上帝耶和华云、论尔所闻之言、';
_2Ch34_27='尔闻我指此地、与其居民所言、乃中心柔顺、自卑于上帝前、裂衣哭泣、我俞允尔、耶和华言之矣、';
_2Ch34_28='我必使尔安然入墓、归尔列祖、我将降于此地、及其居民之灾、尔不目击、使者复命于王、○';
_2Ch34_29='王遣人集犹大及耶路撒冷诸长老、';
_2Ch34_30='王与犹大人、耶路撒冷居民、祭司利未人、及所有民众、无论长幼、咸上耶和华室、王诵耶和华室中、所得约书之言、俾众听闻、';
_2Ch34_31='王立其所、在耶和华前立约、一心一意顺从耶和华、守其诫命、法度典章、以成约书所载之言、';
_2Ch34_32='命在耶路撒冷及便雅悯人众、咸韪此约、于是耶路撒冷居民、遵其列祖之上帝之约而行、';
_2Ch34_33='约西亚于以色列所属各地、除其可憎之物、使凡在以色列者、奉事其上帝耶和华、约西亚存日、民众从其列祖之上帝耶和华、不离弃之、';
_2Ch35_1='约西亚在耶路撒冷守逾越节、奉事耶和华、正月十四日、宰逾越节羔、';
_2Ch35_2='王立祭司、以任厥职、勉其供耶和华室之役事、';
_2Ch35_3='谕诲以色列众之利未人、即区别为圣归于耶和华者、曰、当以圣匮、置于以色列王、大卫子所罗门所建之室、不复肩负、宜奉事尔之上帝耶和华、服事其民以色列、';
_2Ch35_4='亦当自备、按尔宗族、循尔班列、遵以色列王大卫、及其子所罗门所书者、';
_2Ch35_5='立于圣所、循尔昆弟宗族之班列、各班当有利未人、';
_2Ch35_6='宰逾越节羔、自洁、为尔昆弟备之、遵耶和华藉摩西所谕之言、';
_2Ch35_7='约西亚赐在彼之民、绵羊羔山羊羔三万、牡牛三千、以为逾越节之祭品、悉自王产取之、';
_2Ch35_8='王之牧伯亦乐输祭品、予民及祭司利未人、司上帝室者、希勒家、撒迦利亚、耶歇、予祭司羔羊二千六百、牡牛三百、以为逾越节之祭品、';
_2Ch35_9='利未族长歌楠雅、与其昆弟示玛雅、拿坦业、及哈沙比雅、耶利、约撒拔、予利未人羔羊五千、牡牛五百、以为逾越节之祭品、';
_2Ch35_10='于是役事俱备、祭司立于其所、利未人循其班列而立、俱遵王命、';
_2Ch35_11='利未人宰逾越节羔、祭司由其手受血沃之、利未人剥皮、';
_2Ch35_12='所献燔祭、循其宗族班列、以颁于民、俾献于耶和华、循摩西书所载、颁牛亦如是、';
_2Ch35_13='循其常例、火炙逾越节羔、其余圣祭、烹于釜鼎镬、速颁于民、';
_2Ch35_14='厥后、为己及祭司备之、盖祭司即亚伦子孙、献燔祭与脂至夕、故利未人为己及祭司备之、';
_2Ch35_15='讴歌者亚萨裔、立于其所、循大卫亚萨希幔、及王之先见耶杜顿所命、阍人在各门、无庸离其职守、因其昆弟利未人为之备也、';
_2Ch35_16='是日供役于耶和华、其事俱备、即守逾越节、献燔祭于耶和华坛、循约西亚王所命、';
_2Ch35_17='维时、在彼之以色列人守逾越节、及除酵节七日、';
_2Ch35_18='自先知撒母耳以来、在以色列、未尝守如是之逾越节、以色列列王守逾越节、未有若约西亚、与祭司利未人、及同在之犹大与以色列众、并耶路撒冷居民所守者、';
_2Ch35_19='守此逾越节、乃约西亚在位之十八年也、○';
_2Ch35_20='嗣后约西亚修殿既毕、埃及王尼哥上攻伯拉河滨之迦基米施、约西亚出而御之、';
_2Ch35_21='尼哥遣使谓约西亚曰、犹大王欤、我与尔何与、我今来此、非欲攻尔、乃攻与我战鬬之族、上帝命我速行、彼既偕我、尔勿敌上帝、免为所灭、';
_2Ch35_22='惟约西亚不转离之、乃改装往战、不听上帝藉尼哥所谕之言、遂至米吉多谷以战、';
_2Ch35_23='射者射约西亚王、王谓仆曰、我受重创、载我出陈、';
_2Ch35_24='仆乃扶之下车、易以所备副车、载至耶路撒冷而卒、葬于列祖之墓、举犹大及耶路撒冷之众、为之哀悼、';
_2Ch35_25='耶利米为约西亚作哀歌、讴歌之男女哀悼时、亦言及约西亚、迄于今日、在以色列中、定为常例、其歌载于哀歌书、';
_2Ch35_26='约西亚其余事迹、及其遵耶和华律所载而行之善、';
_2Ch35_27='自始至末、俱载于以色列犹大列王纪、';
_2Ch36_1='国民立约西亚子约哈斯、为王于耶路撒冷、以继其父、';
_2Ch36_2='约哈斯即位时、年二十有三、在耶路撒冷为王、仅历三月、';
_2Ch36_3='埃及王废之、又罚其国、银百他连得、金一他连得、';
_2Ch36_4='立其兄以利雅敬、为犹大及耶路撒冷王、易其名曰约雅敬、埃及王尼哥携其弟约哈斯至埃及、○';
_2Ch36_5='约雅敬即位时、年二十有五、在耶路撒冷为王、历十一年、行其上帝耶和华所恶、';
_2Ch36_6='巴比伦王尼布甲尼撒上而攻之、系之以链、携至巴比伦、';
_2Ch36_7='尼布甲尼撒亦取耶和华室之器皿、携至巴比伦、置于己宫、';
_2Ch36_8='约雅敬其余事迹、与其可憎之行、及其不正、俱载于以色列犹大列王纪、子约雅斤嗣位、○';
_2Ch36_9='约雅斤即位时、年八岁、在耶路撒冷为王、历三月有十日、行耶和华所恶、';
_2Ch36_10='岁首尼布甲尼撒遣人携约雅斤、及耶和华室之珍器、至巴比伦、立约雅斤叔西底家、为犹大及耶路撒冷王、○';
_2Ch36_11='西底家即位时、年二十有一、在耶路撒冷为王、历十一年、';
_2Ch36_12='行耶和华所恶、先知耶利米以耶和华言谕之、彼不自卑、';
_2Ch36_13='尼布甲尼撒使其指上帝而誓、彼仍背叛、强其项、刚厥心、不归服以色列之上帝耶和华、';
_2Ch36_14='且诸祭司长与民众、大干罪戾、从异邦可憎之事、污耶和华在耶路撒冷区别为圣之室、';
_2Ch36_15='其列祖之上帝耶和华、矜恤其民、与其居所、夙兴遣使以戒之、';
_2Ch36_16='惟彼讪笑上帝之使、藐视其言、讥其先知、致耶和华之怒及于其民、无可救治、';
_2Ch36_17='故上帝使迦勒底王来攻之、以刃戮其丁壮于其圣室、不恤幼男少女、老人白叟、俱付其手、';
_2Ch36_18='上帝室中大小器皿、以及宝物、并王与牧伯之宝物、悉携至巴比伦、';
_2Ch36_19='且焚上帝室、毁耶路撒冷城垣、爇其宫室、坏其珍器、';
_2Ch36_20='凡脱于刃者、皆虏至巴比伦、为己与子孙之奴婢、迨及波斯国兴、';
_2Ch36_21='应耶和华藉耶利米口所言、斯土享其安息、盖地荒芜、得其安息、盈七十年、○';
_2Ch36_22='波斯国古列元年、耶和华使藉耶利米口所言得应、感波斯王古列之心、宣告通国、且书之曰、';
_2Ch36_23='波斯王古列云、天上上帝耶和华、以天下万国赐我、命我在犹大之耶路撒冷、为之建室、尔中凡为其民者可上、愿其上帝耶和华偕之、';
_Ezr1_1='波斯王古列元年、耶和华使藉耶利米口所言得应、感波斯王古列之心、宣告通国、且书之曰、';
_Ezr1_2='波斯王古列云、天上上帝耶和华、以天下万国赐我、命我在犹大之耶路撒冷、为之建室、';
_Ezr1_3='居耶路撒冷、以色列之上帝耶和华、诚为上帝、尔中凡为其民者、可上犹大之耶路撒冷、为之建室、愿其上帝偕之、';
_Ezr1_4='所遗余民、居于何处、是处之人、为在耶路撒冷上帝之室、乐输礼物而外、当以金银财货牲牷助之、';
_Ezr1_5='于是犹大及便雅悯族长、与祭司利未人、凡为上帝所感、欲上耶路撒冷建耶和华室者、咸起、';
_Ezr1_6='四周之人、除乐输礼物外、皆以银器、黄金、财货、牲牷、珍宝、馈而助之、';
_Ezr1_7='耶和华室中之器、昔尼布甲尼撒自耶路撒冷所取、置于己神之庙、';
_Ezr1_8='今波斯王古列、藉司库米提利达携出、核之、付于犹大牧伯设巴萨、';
_Ezr1_9='其数如左、金盘三十、银盘一千、刀二十九、';
_Ezr1_10='金盂三十、银盂之次者四百有十、其他器皿一千、';
_Ezr1_11='金银器皿、共计五千四百、俘囚之众、自巴比伦上耶路撒冷时、设巴萨携之而至、';
_Ezr2_1='犹大州人、为巴比伦王尼布甲尼撒虏至巴比伦者、今自俘囚、返耶路撒冷及犹大、各归其邑、';
_Ezr2_2='乃与所罗巴伯、耶书亚、尼希米、西赉亚、利来亚、末底改、必珊、米斯拔、比革瓦伊、利宏、巴拿偕来、其数如左、';
_Ezr2_3='巴录裔、二千一百七十二人、';
_Ezr2_4='示法提雅裔、三百七十二人、';
_Ezr2_5='亚拉裔、七百七十五人、';
_Ezr2_6='巴哈摩押裔、即耶书亚及约押子孙、二千八百十二人、';
_Ezr2_7='以拦裔、一千二百五十四人、';
_Ezr2_8='萨土裔、九百四十五人、';
_Ezr2_9='萨改裔、七百六十人、';
_Ezr2_10='巴尼裔、六百四十二人、';
_Ezr2_11='比拜裔、六百二十三人、';
_Ezr2_12='押甲裔、一千二百二十二人、';
_Ezr2_13='亚多尼干裔、六百六十六人、';
_Ezr2_14='比革瓦伊裔、二千有五十六人、';
_Ezr2_15='亚丁裔、四百五十四人、';
_Ezr2_16='亚特裔、即希西家子孙、九十八人、';
_Ezr2_17='比赛裔、三百二十三人、';
_Ezr2_18='约拉裔、一百十二人、';
_Ezr2_19='哈顺裔、二百二十三人、';
_Ezr2_20='吉罢珥人、九十五人、';
_Ezr2_21='伯利恒人、一百二十三人、';
_Ezr2_22='尼陀法人、五十六人、';
_Ezr2_23='亚拿突人、一百二十八人、';
_Ezr2_24='亚斯玛弗人、四十二人、';
_Ezr2_25='基列耶琳基非拉比录之人、七百四十三人、';
_Ezr2_26='拉玛迦巴之人、六百二十一人、';
_Ezr2_27='默玛人、一百二十二人、';
_Ezr2_28='伯特利及艾之人、二百二十三人、';
_Ezr2_29='尼波人、五十二人、';
_Ezr2_30='末必人、一百五十六人、';
_Ezr2_31='其他以拦之裔、一千二百五十四人、';
_Ezr2_32='哈琳裔、三百二十人、';
_Ezr2_33='罗德哈第阿挪之人、七百二十五人、';
_Ezr2_34='耶利哥人、三百四十五人、';
_Ezr2_35='西拿人、三千六百三十人、';
_Ezr2_36='为祭司者、耶书亚家、耶大雅裔、九百七十三人、';
_Ezr2_37='音麦裔、一千有五十二人、';
_Ezr2_38='巴施户珥裔、一千二百四十七人、';
_Ezr2_39='哈琳裔、一千有十七人、';
_Ezr2_40='利未人、何达威雅裔、即耶书亚甲篾子孙、七十四人、';
_Ezr2_41='讴歌者、亚萨裔、一百二十八人、';
_Ezr2_42='司阍者、沙龙、亚特、达们、亚谷、哈底大、朔拜之裔、共一百三十九人、';
_Ezr2_43='尼提甯人、西哈、哈苏巴、答巴俄、';
_Ezr2_44='基绿、西亚、巴顿、';
_Ezr2_45='利巴拿、哈迦巴、亚谷、';
_Ezr2_46='哈甲、萨买、哈难、';
_Ezr2_47='吉德、迦哈、利亚雅、';
_Ezr2_48='利汛、尼哥大、迦散、';
_Ezr2_49='乌撒、巴西亚、比赛、';
_Ezr2_50='押拿、米乌甯、尼普心、';
_Ezr2_51='巴卜、哈古巴、哈忽、';
_Ezr2_52='巴洗律、米希大、哈沙、';
_Ezr2_53='巴柯、西西拉、答玛、';
_Ezr2_54='尼细亚、哈提法、诸人之裔、';
_Ezr2_55='所罗门仆之后、琐太、琐斐列、比路大、';
_Ezr2_56='雅拉、达昆、吉德、';
_Ezr2_57='示法提雅、哈替、玻黑列哈斯巴音、亚米、诸人之裔、';
_Ezr2_58='尼提甯人、及所罗门仆之后、共三百九十二人、';
_Ezr2_59='有自特米拉、特哈萨、基绿、押但、音麦而来者、不能述其宗族谱系、不知属以色列否、';
_Ezr2_60='即第来雅、多比雅、尼哥大之裔、共六百五十二人、';
_Ezr2_61='祭司之后、有哈巴雅、哈哥斯、巴西莱之裔、巴西莱娶基列人巴西莱之女、因以其名名己、';
_Ezr2_62='此三家之裔、索其谱系不获、故为不洁、不得供祭司之职、';
_Ezr2_63='方伯曰、至圣之物、彼不可食、迨至有乌陵土明之祭司起、';
_Ezr2_64='会众计四万二千三百六十人、';
_Ezr2_65='此外、有仆婢七千三百三十七人、男女讴歌者二百人、';
_Ezr2_66='马七百三十六、骡二百四十五、';
_Ezr2_67='驼四百三十五、驴六千七百二十、';
_Ezr2_68='有族长至耶路撒冷耶和华之室、为之乐输、重建上帝室于其所、';
_Ezr2_69='量力纳于工作库、金币六万一千、银五千弥拿、祭司之衣一百、';
_Ezr2_70='于是祭司利未人、民间庶人、讴歌者、司阍者、尼提甯人、与以色列众、各居其邑、';
_Ezr3_1='七月既届、以色列族居于故邑、众如一人、集于耶路撒冷、';
_Ezr3_2='约萨达子耶书亚、及其昆弟为祭司者、暨撒拉铁子所罗巴伯、与其昆弟、咸起、而筑以色列上帝之坛、欲献燔祭于上、循上帝仆摩西之律所载、';
_Ezr3_3='因惧邻国、遂于原处筑坛、朝夕献燔祭、奉于耶和华、';
_Ezr3_4='遵律所载、守构庐节、循例日献燔祭、依所定之数、按每日所宜、';
_Ezr3_5='后献恒献之燔祭、月朔之祭、及所定为圣、耶和华诸节期之祭、与人奉于耶和华之乐献祭、';
_Ezr3_6='七月朔、始献燔祭于耶和华、时、耶和华室基犹未立、';
_Ezr3_7='以金予石工木工、以粮酒油、予西顿推罗人、使运香柏、自利巴嫩至海、抵于约帕、遵波斯王古列之诏、○';
_Ezr3_8='至耶路撒冷、诣上帝室之二年二月、撒拉铁子所罗巴伯、约萨达子耶书亚、及其余昆弟祭司利未人、与自俘囚而归耶路撒冷之众、肇造耶和华室、立利未人二十岁以上者、督其工作、';
_Ezr3_9='时、耶书亚及其子弟、甲篾及其子、犹大之子、希拿达之子、与其昆弟利未人、偕立而督上帝室之工、';
_Ezr3_10='匠人立耶和华殿基时、祭司衣礼服执角、利未人亚萨裔击钹、颂赞耶和华、循以色列王大卫之例、';
_Ezr3_11='遂更唱迭和、赞美称谢耶和华曰、彼乃善良、慈惠永存于以色列、民众见耶和华室基已立、于赞美耶和华之际、大声而呼、';
_Ezr3_12='祭司利未人及族长、曾见古室之耆老、今目睹立斯室之基、大声哭号者多、欣然欢呼者亦多、';
_Ezr3_13='民众大声而呼、其声远闻、哭号与欢呼之声、民不能辨、';
_Ezr4_1='犹大便雅悯之敌、闻俘囚之众、为以色列之上帝耶和华建殿、';
_Ezr4_2='则诣所罗巴伯与族长、谓之曰、请许我与尔同建、盖我寻求尔之上帝、如尔曹然、自亚述王以撒哈顿携我来时、以迄于今、与之献祭、';
_Ezr4_3='所罗巴伯与耶书亚、及其余以色列族长曰、建上帝室、尔曹勿与、惟我侪为以色列之上帝耶和华自建之、循波斯王古列所命、';
_Ezr4_4='缘此、斯土之民使犹大人手弱、扰其工作、';
_Ezr4_5='贿通议士、以败其志、自波斯王古列在位之日、至波斯王大利乌即位之年、皆如是、';
_Ezr4_6='亚哈随鲁即位时、敌人具呈、讼犹大及耶路撒冷居民、○';
_Ezr4_7='亚达薛西年间、比施兰、米特利达、他别、与其党具呈上告、乃用亚兰文字、亚兰方言、';
_Ezr4_8='方伯利宏、缮写伸帅、亦上告、';
_Ezr4_9='二人及其同侪、底拿人、亚法萨提迦人、他毗拉人、亚法撒人、亚基卫人、巴比伦人、书珊迦人、底亥人、以拦人、';
_Ezr4_10='与其余诸族、即尊大之亚斯那巴所迁、置于撒玛利亚邑、及伯拉河西者、';
_Ezr4_11='奉表于亚达薛西王、其文曰、尔仆河西之人奏王、';
_Ezr4_12='愿王知之、自尔而来、至于我所耶路撒冷之犹大人、建此叛乱恶劣之邑、已治其基、而成其垣、';
_Ezr4_13='愿王知之、若建斯邑而成其垣、其后彼不进贡、输饷纳税、终必有损于王、';
_Ezr4_14='我侪既食宫盐、不宜见王受辱、故奏于王、';
_Ezr4_15='请稽先王典籍、则见而知、此为叛乱之邑、自古多起纷扰、常为列王诸州之害、故为荒墟、';
_Ezr4_16='敢陈于王、若斯邑复建、其垣竣工、则河西之地、不复为王有矣、';
_Ezr4_17='王谕方伯利宏、缮写伸帅、与其同侪、居撒玛利亚及河西者、曰、愿尔绥安、';
_Ezr4_18='尔曹所陈之表、诵于我前既悉、';
_Ezr4_19='我命考稽、悉知此邑自古叛王、中有悖逆叛乱之事、';
_Ezr4_20='惟昔有权之王、治耶路撒冷、管辖河西四境、其人为之进贡、输饷纳税、';
_Ezr4_21='尔当发令、俾其人止工、不建斯邑、俟我再降谕旨、';
_Ezr4_22='尔其慎之、勿延、奚可生害、致亏诸王哉、';
_Ezr4_23='亚达薛西王之诏一道、既读于利宏、缮写伸帅、及其同侪前、彼众急往耶路撒冷、见犹大人、以权力迫之止工、';
_Ezr4_24='于是耶路撒冷建上帝室之工乃止、迄于波斯王大利乌二年、';
_Ezr5_1='先知哈该、与易多孙撒迦利亚奉以色列上帝之名、传预言于犹大及耶路撒冷之犹大人、';
_Ezr5_2='于是撒拉铁子所罗巴伯、约萨达子耶书亚、咸起、肇建耶路撒冷上帝之室、上帝之先知偕而助之、';
_Ezr5_3='时、河西方伯达乃、及示他波斯乃、与其同侪至曰、建此室、成此垣、谁颁斯谕、';
_Ezr5_4='我侪则曰、作此室者、其名伊何、';
_Ezr5_5='上帝垂顾犹大长老、俾方伯等不止其工、迨奏大利乌、而得其诏、○';
_Ezr5_6='河西方伯达乃、及示他波斯乃、与其同侪、河西亚法萨迦人、';
_Ezr5_7='奉表于大利乌王其文曰、愿大利乌王安、';
_Ezr5_8='愿王知之、我往犹大州、诣至大上帝之室、见其建以巨石、置材木于墙垣、工作殷勤、其事顺遂、';
_Ezr5_9='我侪问其长老曰、建此室、成此垣、谁颁斯谕、';
_Ezr5_10='又问为首者谁、欲录其名而奏于王、';
_Ezr5_11='彼曰、我乃主宰天地上帝之仆、在昔多年、以色列之大王建筑斯室、我侪欲复建之、';
_Ezr5_12='我列祖激天上上帝之怒、彼付之于迦勒底人、巴比伦王尼布甲尼撒之手、毁斯室、虏其民至巴比伦、';
_Ezr5_13='巴比伦王古列元年降诏、使复建上帝室、';
_Ezr5_14='上帝室中金银器皿、昔尼布甲尼撒自耶路撒冷之殿所取、置诸巴比伦庙者、古列王取之于彼、以付所立之方伯、名设巴萨、';
_Ezr5_15='谓之曰、以此器皿、置诸耶路撒冷之殿、建上帝室于其所、';
_Ezr5_16='设巴萨至、立耶路撒冷上帝室之基、迄今建筑、犹未告成、';
_Ezr5_17='如王以为善、请稽巴比伦王库、知古列王果否降诏、使建上帝室在耶路撒冷、并请以王之旨示我、';
_Ezr6_1='大利乌王降诏、使稽典籍之库、在巴比伦藏珍之所、';
_Ezr6_2='于玛代州、亚马他宫得籍、';
_Ezr6_3='上载古列王元年降诏曰、耶路撒冷上帝之室、当建筑之、以为献祭之所、使基巩固、其室高六十肘宽六十肘、';
_Ezr6_4='用大石三层、新木一层、所费取诸王库、';
_Ezr6_5='上帝室中金银器皿、昔尼布甲尼撒自耶路撒冷之殿所取、运至巴比伦者、可复还之、携至耶路撒冷之殿、置诸上帝室、各归其所、';
_Ezr6_6='爰命河西方伯达乃、及示他波斯乃、与其同侪、河西亚法萨迦人、宜远其所、';
_Ezr6_7='建上帝室之工、尔勿阻之、任犹大方伯、及犹大长老、建上帝室于其地、';
_Ezr6_8='复谕尔所当行于犹大长老、以建上帝室、速由河西国税中、予之经费、免其工作迟滞、';
_Ezr6_9='彼所需牡犊、牡绵羊、绵羊羔、为燔祭、奉于天上上帝、以及麦盐酒油、俱依耶路撒冷祭司所言、日给不绝、';
_Ezr6_10='俾献馨香之祭、奉于天上上帝、为王及王众子之寿祈祷、';
_Ezr6_11='我已降诏、有人易之、则取其室之梁、而举其人悬之于上、俾其室为粪场、';
_Ezr6_12='或君或民、欲废斯命、毁此耶路撒冷上帝之室、即彼寄名之所、愿上帝倾覆之、我大利乌降此诏旨、速行勿缓、○';
_Ezr6_13='大利乌王既降诏旨、河西方伯达乃、及示他波斯乃、与其同侪、急遵行之、';
_Ezr6_14='犹大长老、因先知哈该、及易多孙撒迦利雅之预言、建造顺遂、遵以色列上帝之命、及古列、大利乌、与波斯王亚达薛西之谕、完竣厥工、';
_Ezr6_15='大利乌王六年、亚达月三日、此室告成、';
_Ezr6_16='以色列族、祭司利未人、俘囚之遗民、欢然而行奉献上帝室之礼、';
_Ezr6_17='行此礼、献牡犊一百、牡绵羊二百、绵羊羔四百、又为以色列众、献牡山羊十二、如其支派之数、以为赎罪之祭、';
_Ezr6_18='俾祭司循其班列、利未人循其班次、供上帝役事在耶路撒冷、遵摩西之书所载、○';
_Ezr6_19='正月十四日、俘囚之众守逾越节、';
_Ezr6_20='祭司利未人同心自洁、无不成洁、为己与俘囚之众、及其同宗祭司、宰逾越节羔、';
_Ezr6_21='凡自俘囚而归之以色列人、及自为区别、去斯土异族之污、寻求以色列之上帝耶和华者、俱食之、';
_Ezr6_22='且欣然守除酵节、历有七日、盖耶和华俾其喜乐、亦转亚述王心、使眷顾之、助成以色列上帝室之工、';
_Ezr7_1='厥后、波斯王亚达薛西时、有以斯拉、以斯拉乃西莱亚子、西莱亚乃亚撒利雅子、亚撒利雅乃希勒家子、';
_Ezr7_2='希勒家乃沙龙子、沙龙乃撒督子、撒督乃亚希突子、';
_Ezr7_3='亚希突乃亚玛利雅子、亚玛利雅乃亚撒利雅子、亚撒利雅乃米拉约子、';
_Ezr7_4='米拉约乃西拉希雅子、西拉希雅乃乌西子、乌西乃布基子、';
_Ezr7_5='布基乃亚比书子、亚比书乃非尼哈子、非尼哈乃以利亚撒子、以利亚撒乃大祭司亚伦子、';
_Ezr7_6='以斯拉于摩西之律、以色列之上帝耶和华所赐者、为明敏之文士、蒙其上帝耶和华祐、所求于王、王悉许之、彼自巴比伦而上、';
_Ezr7_7='亚达薛西王七年、以色列族、祭司利未人、讴歌者、司阍者、尼提甯人、各有其人、上耶路撒冷、';
_Ezr7_8='七年五月、以斯拉至耶路撒冷、';
_Ezr7_9='正月朔、自巴比伦启行、蒙其上帝之祐、五月朔、至耶路撒冷、';
_Ezr7_10='以斯拉决志究察耶和华律、而遵行之、且以典章律例、训诲于以色列中、○';
_Ezr7_11='祭司以斯拉为文士、明耶和华之诫命、及所赐以色列之典章、亚达薛西王降诏、其文曰、';
_Ezr7_12='诸王之王亚达薛西、告祭司以斯拉、明天上上帝律之文士、完人等称、';
_Ezr7_13='我谕国中以色列民、祭司利未人、凡乐意往耶路撒冷者、与尔偕往、';
_Ezr7_14='尔既为王与其谋士七人所遣、循在尔手之上帝律、以察犹大耶路撒冷之事、';
_Ezr7_15='且携王与谋士所乐输以色列上帝之金银、其居所在耶路撒冷、';
_Ezr7_16='又携在巴比伦州所得之金银、及民与祭司为其上帝室在耶路撒冷、所乐输者、';
_Ezr7_17='当以此金速购牡犊、牡绵羊、绵羊羔、及相随之素祭与灌祭、献于耶路撒冷尔上帝室之坛、';
_Ezr7_18='其余金银、依尔与同侪所视为善者、循尔上帝旨而用之、';
_Ezr7_19='所付尔之器皿、供事于尔上帝室者、当付于耶路撒冷之上帝前、';
_Ezr7_20='尔上帝室复有所需、则可取诸王库、';
_Ezr7_21='我亚达薛西王降诏、命河西诸司库、祭司以斯拉、明天上上帝律之文士、凡有所求、必速为之、';
_Ezr7_22='银一百他连得、麦一百歌珥、酒一百罢特、油一百罢特为限、盐不计数、';
_Ezr7_23='凡天上上帝所命者、当为其室、详审为之、何可招怒、及于王国、与其诸子哉、';
_Ezr7_24='我谕尔曹、凡祭司利未人、讴歌者、司阍者、尼提甯人、及上帝室诸供役者、勿使进贡、输饷纳税、';
_Ezr7_25='命尔以斯拉、凭尔上帝所赋之智、设立有司士师、以治河西之民、悉尔上帝律者、其未悉者、则训迪之、';
_Ezr7_26='凡不遵尔上帝之律、及王命者、速加以刑、或殛、或窜、或籍其家、或囚于狱、○';
_Ezr7_27='我列祖之上帝耶和华、宜颂美焉、彼置此意于王心、修饰耶和华室、在耶路撒冷、';
_Ezr7_28='施恩于我、在王与其谋士、及有权之军长前、我蒙我上帝耶和华祐、则强厥志、集以色列族长、与我偕上、';
_Ezr8_1='亚达薛西王时、自巴比伦与我偕上之族长、及其谱系如左、';
_Ezr8_2='非尼哈裔革顺、以他玛裔但以理、大卫裔哈突、';
_Ezr8_3='巴录之后、示迦尼裔撒迦利亚、与其宗族、循其谱系、计丁男百五十人、';
_Ezr8_4='巴哈摩押裔、西拉希雅子以利约乃、与丁男二百人、';
_Ezr8_5='示迦尼裔、雅哈悉子、与丁男三百人、';
_Ezr8_6='亚丁裔、约拿单子以别、与丁男五十人、';
_Ezr8_7='以拦裔、亚他利雅子耶筛亚、与丁男七十人、';
_Ezr8_8='示法提雅裔、米迦勒子西巴第雅、与丁男八十人、';
_Ezr8_9='约押裔、耶歇子俄巴底亚、与丁男二百十八人、';
_Ezr8_10='示罗密裔、约细斐子、与丁男百六十人、';
_Ezr8_11='比拜裔、比拜子撒迦利亚、与丁男二十八人、';
_Ezr8_12='押甲裔、哈加坦子约哈难、与丁男百有十人、';
_Ezr8_13='亚多尼干裔、季者以利法列、耶利、示玛雅、与丁男六十人、';
_Ezr8_14='比革瓦伊裔乌太、撒布、与丁男七十人、○';
_Ezr8_15='我于流往亚哈瓦之河滨、会集斯众、在彼张幕三日、察阅庶民与祭司、其中不见利未人、';
_Ezr8_16='乃召以利以谢、亚列、示玛雅、以利拿单、雅立、以利拿单、拿单、撒迦利亚、米书兰、皆为族长、及教习约雅立、以利拿单、';
_Ezr8_17='遣之至迦西斐雅、见其地族长易多、使告易多、与其昆弟尼提甯人、令人至此、为我上帝室供其役事、';
_Ezr8_18='我侪蒙我上帝之祐、于以色列子利未之孙抹利裔中得聪慧者一人、及示利比、与其子弟十八人、';
_Ezr8_19='哈沙比雅同米拉利裔耶筛亚、与其子弟二十人、';
_Ezr8_20='及尼提甯人、即大卫与牧伯所赐、服役利未人者之裔、二百二十人、携之而至、其名皆经检点、○';
_Ezr8_21='时、我在亚哈瓦河滨、宣告禁食、在我上帝前自卑、求其使我及幼稚、与凡所有、俱得坦途、';
_Ezr8_22='昔我告王曰、凡寻求我上帝者、必蒙其祐、弃之者必犯其权、干其怒、今求王遣步卒骑兵、助我御敌于路、我以为耻、';
_Ezr8_23='故我禁食、求我上帝、蒙其俞允、';
_Ezr8_24='我简祭司长十二人、即示利比哈沙比雅、及其昆弟十人、';
_Ezr8_25='以金银与器皿、即王与谋士军长、及在彼之以色列众、为我上帝室所献者、权衡其数、付于其手、';
_Ezr8_26='银六百五十他连得、银器一百他连得、金一百他连得、';
_Ezr8_27='金盂二十、重同金币一千、光华之铜器二、其珍如金、';
_Ezr8_28='我告祭司曰、尔归耶和华为圣、器皿亦为圣、金银乃乐输于尔列祖之上帝耶和华、';
_Ezr8_29='当谨守之、俟再权于祭司长、利未人、以色列族长前、在耶路撒冷耶和华室之库、';
_Ezr8_30='祭司利未人、乃收金银与器皿、如其所权之数、运至耶路撒冷我上帝室、○';
_Ezr8_31='正月十二日、我侪离亚哈瓦河滨、欲往耶路撒冷、蒙我上帝之祐、得免于敌、及途问潜伏者之手、';
_Ezr8_32='遂至耶路撒冷、居彼三日、';
_Ezr8_33='越至四日、在我上帝室、权金银与器皿、付诸祭司、乌利亚子米利末之手、非尼哈子以利亚撒、利未人耶书亚子约撒拔、宾内子挪亚底偕之、';
_Ezr8_34='是日咸核其数、权其轻重、录之于册、';
_Ezr8_35='俘囚之众、自异域而归者、为以色列众献燔祭、奉于以色列之上帝、牡牛十二、牡绵羊九十六、绵羊羔七十七、且献牡山羊十二、以为赎罪之祭、俱献于耶和华为燔祭、';
_Ezr8_36='又以王诏付于王臣、及河西诸方伯、彼乃助民、与七帝室所需、';
_Ezr9_1='斯事既毕、诸牧伯就我曰、以色列众、及祭司利未人、未与斯土之民绝交、效迦南人、赫人、比利洗人、耶布斯人、亚扪人、摩押人、埃及人、亚摩利人、行其可憎之事、';
_Ezr9_2='娶其女为妻为媳、致使圣民与诸族相杂、牧伯民长为其首恶、';
_Ezr9_3='我闻此事、裂衣袍、拔须发、愕然而坐、';
_Ezr9_4='凡懔遵以色列上帝之言者、缘俘囚之咎、咸集就我、我愕然而坐、至献夕祭时、';
_Ezr9_5='献夕祭之时、忍忧而起、衣袍俱裂、屈膝而跽、向我上帝耶和华举手、';
_Ezr9_6='曰、我上帝欤、予抱愧赧颜、不敢向我上帝仰面、盖我侪愆尤灭顶、罪戾滔天、';
_Ezr9_7='自我列祖迄今、世济其恶、因我罪戾、我与我王祭司、付于列国王手、为其杀戮、虏掠攘夺、蒙耻含羞、有如今日、';
_Ezr9_8='今我上帝耶和华暂施其恩、拯我遗民、使居圣所、如钉之牢、光照我目、俾于服役、少复振兴、';
_Ezr9_9='我为奴仆、然于服役、上帝不弃、在波斯王前、施恩于我、使复振兴、能建我上帝室、修其荒墟、于犹大及耶路撒冷、得有垣墙、';
_Ezr9_10='我上帝欤、事既如此、夫复何言、我侪违弃尔诫、';
_Ezr9_11='即尔藉尔仆诸先知所命曰、尔所往据之地、乃为不洁、缘斯土诸族之污、与可憎之事、充乎四境、';
_Ezr9_12='勿以尔女嫁其子、勿为尔子娶其女、勿求其平康及昌炽、使尔强盛、可食其地嘉产、贻厥子孙、世为恒业、';
_Ezr9_13='我缘恶行大罪、遭斯诸事、而尔我之上帝加罚、较之我罪维轻、且以若许遗民赐我、';
_Ezr9_14='我侪何可复犯尔诫、与行事可憎之族联姻乎、若然、尔岂不怒我、尽行翦灭、以致靡遗、无得免者、';
_Ezr9_15='以色列之上帝耶和华欤、尔乃公义、我侪为逃脱之遗民、咸负罪戾、有如今日、因此、莫能立于尔前、';
_Ezr10_1='以斯拉祈祷、认罪、涕泣、俯伏上帝室前、以色列中男女孩提、大会其所、民皆痛哭、';
_Ezr10_2='以拦裔、耶歇子示迦尼、谓以斯拉曰、我侪干犯我上帝、娶斯土异族之女为妻、然以色列族犹有望焉、';
_Ezr10_3='今当与我上帝立约、必出此妻、屏其所生、从我主及懔遵我上帝命者之议、俱循法律而行、';
_Ezr10_4='尔起、此属尔事、我侪偕尔、强乃志而为之、';
_Ezr10_5='以斯拉遂起、使诸祭司长利未人、以色列众发誓、必循此言而行、众乃发誓、';
_Ezr10_6='以斯拉离上帝室、诣以利亚实子约哈难室、既入、缘俘囚之罪而忧、不食不饮、';
_Ezr10_7='谕令犹大耶路撒冷俘囚之众、咸集于耶路撒冷、';
_Ezr10_8='凡不从牧伯长老之议、三日内不至者、必籍其所有、绝于俘囚之会、';
_Ezr10_9='三日内九月二十日、犹大与便雅悯人、咸集于耶路撒冷、坐于上帝室前之场、缘此事及霪雨、莫不战栗、';
_Ezr10_10='祭司以斯拉起而谓之曰、尔曹干咎、娶异族之女为妻、增以色列族之罪、';
_Ezr10_11='今当向尔列祖之上帝耶和华认罪、行其所悦、自绝于斯土之民、与异族之女、';
_Ezr10_12='会众大声对曰、尔之所言、我必行之、';
_Ezr10_13='惟民众多、又值霪两、我侪不能立于外、且犯罪甚重、一二日间、不能毕事、';
_Ezr10_14='今当立我牧伯、为会众理此事、凡我邑中、娶异族之女者、偕其长老士师、届期咸至、迨上帝因斯事之怒息焉、';
_Ezr10_15='惟亚撒黑子约拿单、特瓦子雅哈谢、抵御此事、米书兰及利未人沙比太助之、';
_Ezr10_16='俘囚之众遵言而行、祭司以斯拉与族长数人、循其宗族、按名见委、乃于十月朔、偕坐而察此事、';
_Ezr10_17='正月朔、凡娶异族之女者、已蒇其事、';
_Ezr10_18='察得祭司诸子中、娶异族之女者、耶书亚裔约萨达子、及其昆弟玛西雅、以利以谢、雅立、基大利、';
_Ezr10_19='皆执手为盟、许出其妻、因负罪戾、乃献牡绵羊一、以赎其罪、';
_Ezr10_20='又有音麦裔哈拿尼、西巴第雅、';
_Ezr10_21='哈琳裔玛西雅、以利雅、示玛雅、耶歇、乌西雅、';
_Ezr10_22='巴施户珥裔以利约乃、玛西雅、以实玛利、拿坦业、约撒拔、以利亚撒、';
_Ezr10_23='利未人约撒拔、示每、基拉雅、又名基利他、毗他希雅、犹大、以利以谢、';
_Ezr10_24='讴歌者以利亚实、司阍者沙龙、提联、乌利、';
_Ezr10_25='以色列人、巴录裔拉米、耶西雅、玛基亚、米雅民、以利亚撒、玛基亚、比拿雅、';
_Ezr10_26='以拦裔玛他尼、撒迦利亚、耶歇、押底、耶利末、以利雅、';
_Ezr10_27='萨土裔以利约乃、以利亚实、玛他尼、耶利末、撒拔、亚西撒、';
_Ezr10_28='比拜裔约哈难、哈拿尼雅、萨拜、亚勒、';
_Ezr10_29='巴尼裔米书兰、玛鹿、亚大雅、雅述、示押、耶利末、';
_Ezr10_30='巴哈摩押裔阿底拿、基拉、比拿雅、玛西雅、玛他尼、比撒列、宾内、玛拿西、';
_Ezr10_31='哈琳裔以利以谢、伊示雅、玛基雅、示玛雅、西缅、';
_Ezr10_32='便雅悯、玛鹿、示玛利雅、';
_Ezr10_33='哈顺裔玛特乃、玛达他、撒拔、以利法列、耶利买、玛拿西、示每、';
_Ezr10_34='巴尼裔玛玳、暗兰、乌益、';
_Ezr10_35='比拿雅、比底雅、基禄、';
_Ezr10_36='瓦尼雅、米利末、以利亚实、';
_Ezr10_37='玛他尼、玛特乃、雅扫、';
_Ezr10_38='巴尼、宾内、示每、';
_Ezr10_39='示利米雅、拿单、亚大雅、';
_Ezr10_40='玛拿底拜、沙赛、沙赖、';
_Ezr10_41='亚萨利、示利米雅、示玛利雅、';
_Ezr10_42='沙龙、亚玛利雅、约瑟、';
_Ezr10_43='尼波裔耶利、玛他提雅、撒拔、西比拿、雅玳、约珥、比拿雅、';
_Ezr10_44='以上所载、俱娶异族之女为妻、亦有由之生育子女者、';
_Neh1_1='哈迦利亚子尼希米记、○亚达薛西王二十年、基斯流月、我在书珊宫、';
_Neh1_2='我同宗哈拿尼、与犹大数人偕来、我问以犹大俘囚之遗民、及耶路撒冷之事、';
_Neh1_3='彼曰、俘囚之遗民、在其州遭难受辱、耶路撒冷城垣倾圮、邑门焚毁、';
_Neh1_4='我闻之、坐而哭泣、悲哀数日、禁食、祈祷于天上上帝前、';
_Neh1_5='曰、天上上帝耶和华、大而可畏之上帝、凡爱尔守尔诫者、尔为之践约施恩、';
_Neh1_6='今仆于尔前、为尔仆以色列人、昼夜祈祷、认我以色列人所犯之罪、仆之祈祷、求尔侧耳听之、启目顾之、我与父家、俱干罪戾、';
_Neh1_7='我对于尔、作恶特甚、尔谕尔仆摩西之诫命、典章律例、未尝守之、';
_Neh1_8='昔尔谕仆摩西云、若尔众犯罪、我必散之于列邦、';
_Neh1_9='如其归我、守我诫命、而遵行之、尔之亡人、虽在天涯、我必由彼集之、导至所简以寄我名之所、请尔忆之、';
_Neh1_10='斯乃尔之仆、尔之民、尔以大权、大能之手、所救赎者、';
_Neh1_11='主欤、求尔侧耳、垂听尔仆之祷、及喜悦寅畏尔名之仆所祈、使仆今日亨通、蒙矜恤于王前、是时我为王酒正、';
_Neh2_1='亚达薛西王二十年、尼散月、王前有酒、我取而晋之、前此我侍王侧、未有忧色、';
_Neh2_2='王问曰、尔无疾、何以有忧色、必尔中心忧戚、是时我甚恐、';
_Neh2_3='奏王曰、愿王万岁、我之故邑、祖墓所在、历久荒墟、邑门焚毁、焉得无忧色、';
_Neh2_4='王曰、尔欲何求、我则默祷天上上帝、';
_Neh2_5='奏王曰、如王悦之、施恩于仆、请遣我至犹大祖墓之邑、俾复建之、';
_Neh2_6='是时、王后坐于侧、王问我曰、往返几何时、王喜遣我、我乃定厥期、';
_Neh2_7='又奏王曰、如王悦之、请以诏书颁我、命河西诸方伯、许我越境至犹大、';
_Neh2_8='并请降诏于虞人亚萨、赐我材木、以建附殿之楼门及城垣、与我所居之室、蒙我上帝之佑、王允所祈、';
_Neh2_9='王遣军长骑兵偕我、我至河西、见诸方伯、以王诏授之、';
_Neh2_10='和伦人参巴拉、亚扪人臣仆多比雅、闻有人至、欲裨益以色列族、则忧甚、';
_Neh2_11='我至耶路撒冷、居三日、';
_Neh2_12='上帝感我之心、为耶路撒冷所当为者、我未尝告人、夜起、偕同数人、独乘一骑、别无他畜、';
_Neh2_13='夤夜由谷门出、至龙井、及粪场门、见耶路撒冷城垣倾圮、邑门焚毁、';
_Neh2_14='遂至泉门、及王沼、所乘之骑、无路可过、';
_Neh2_15='是夕沿溪而上、察视城垣、转入谷门而归、';
_Neh2_16='我之所往所为、有司不知、我亦未告犹大人、与祭司、显者、民长、及工匠、';
_Neh2_17='今谓之曰、耶路撒冷荒芜、其门被毁、处此苦境、尔所目击、我侪其来、重筑耶路撒冷、勿复受辱、';
_Neh2_18='我更以上帝之祐、及王谕我之言告之、佥曰、我侪起而建筑、于是各强厥手、成此善工、';
_Neh2_19='和伦人参巴拉、亚扪人臣仆多比雅、及亚拉伯人基善闻之、则姗笑蔑视我、曰、尔所为者何事、岂将叛王欤、';
_Neh2_20='我曰、天上上帝必使我侪利达、我侪为其仆、将起而建筑、尔曹于耶路撒冷、无分、无权、无记志、';
_Neh3_1='维时、大祭司以利亚实、与其同宗祭司、起建羊门、而区别之、置扉、又建邑垣、至哈米亚楼、延及哈楠业楼、而区别之、';
_Neh3_2='其次、耶利哥人建筑、其次、音利子撒刻建筑、';
_Neh3_3='哈西拿众子建鱼门、上梁置扉、锁楗俱备、';
_Neh3_4='其次、哈哥斯孙、乌利亚子米利末修葺、其次、米示萨别孙、比利迦子米书兰修葺、其次、巴拿子撒督修葺、';
_Neh3_5='其次、提哥亚人修葺、然彼之显者、不肩负其主之工、';
_Neh3_6='巴西亚子耶何耶大、比所玳子米书兰、修葺古门、上梁置扉、锁楗俱备、';
_Neh3_7='其次、基遍人米拉提、米伦人雅顿、与基遍人、及河西方伯所属之米斯巴人修葺、';
_Neh3_8='其次、金工哈海雅子乌薛修葺、其次、制香之哈拿尼雅修葺、彼众修葺耶路撒冷、延至广垣、';
_Neh3_9='其次、治耶路撒冷境之半者、户珥子利法雅修葺、';
_Neh3_10='其次、哈路抹子耶大雅、修葺其室相对之处、其次、哈沙尼子哈突修葺、';
_Neh3_11='哈琳子玛基雅、与巴哈摩押子哈述、修葺一段、爰及炉楼、';
_Neh3_12='其次、治耶路撒冷境之半者、哈罗黑子沙龙、及其女修葺、';
_Neh3_13='哈嫩及撒挪亚居民、修葺谷门、建门置扉、锁楗俱备、复建垣一千肘、至粪场门、';
_Neh3_14='治伯哈基琳者、利甲子玛基雅修葺粪场门、建门置扉、锁楗俱备、';
_Neh3_15='治米斯巴者、各荷西子沙仑、修葺泉门、建门、作盖、置扉、锁楗俱备、复建近于王囿、西罗亚沼之垣、至大卫城之阶、';
_Neh3_16='其次、治伯夙境之半者、押卜子尼希米修葺、至大卫墓相对之所、延及凿成之池、至于勇士之室、';
_Neh3_17='其次、利未人、巴尼子利宏修葺、其次、治基伊拉境之半者、哈沙比雅、为其区域修葺、';
_Neh3_18='其次、治基伊拉境之半者、哈沙比之同宗、希拿达子巴瓦伊修葺、';
_Neh3_19='其次、治米斯巴者、耶书亚子以谢、修葺一段、在邑隅武库相对之处、';
_Neh3_20='其次、萨拜子巴录、竭力修葺一段、自邑隅至大祭司以利亚实之室门、';
_Neh3_21='其次、哈哥斯孙、乌利亚子米利末、修葺一段、自以利亚实室门、至其室隅、';
_Neh3_22='其次、居平原之祭司修葺、';
_Neh3_23='其次、便雅悯与哈述、于其室前修葺、其次、亚难尼孙、玛西雅子亚撒利雅、附近其室修葺、';
_Neh3_24='其次、希拿达子宾内、修葺一段、自亚撒利雅之室、延及城弯、至于垣隅、';
_Neh3_25='乌赛子巴拉、修葺城弯相对之所、及突出之楼、附王上宫、近于狱院、其次、巴录子毗大雅修葺、';
_Neh3_26='时、尼提甯人、居于俄斐勒、沿及水门之东、城楼相对之所、';
_Neh3_27='其次、提哥亚人、修葺一段、在突出大楼相对之所、至俄斐勒垣、';
_Neh3_28='自马门而上、众祭司修葺、各在其室相对之所、';
_Neh3_29='其次、音麦子撒督、修葺其室相对之所、其次、司东门者、示迦尼子示玛雅修葺、';
_Neh3_30='其次、示利米雅子哈拿尼雅、及萨拉第六子哈嫩、修葺一段、其次、比利迦子米书兰、修葺其室相对之所、';
_Neh3_31='其次、金工玛基雅修葺、至尼提甯人及商贾之室、在哈米弗甲门相对之所、延及邑隅之楼、';
_Neh3_32='邑隅之楼与羊门之间、金工与商贾修葺、';
_Neh4_1='参巴拉闻我侪筑垣、忿怒恚恨、讥笑犹大人、';
_Neh4_2='告其同宗、及撒玛利亚军旅曰、此荏弱之犹大人何为、岂欲自卫乎、岂欲献祭乎、岂能一日成之乎、岂于瓦砾之场、复起被焚之石乎、';
_Neh4_3='亚扪人多比雅旁立、曰、彼所筑之石墙即狐登之亦圮、';
_Neh4_4='我上帝欤、我侪为人蔑视、愿尔垂听、俾其所谤、归于己首、为俘虏于异邦、';
_Neh4_5='勿盖其过、勿抹其罪、彼在建筑者前、激尔之怒、';
_Neh4_6='我侪筑垣、使相连接、其高已半、以民奋志操作故也、';
_Neh4_7='参巴拉、多比雅、及亚拉伯人、亚扪人、亚实突人、闻建耶路撒冷城垣、厥工进行、破坏之处修补、则怒甚、';
_Neh4_8='同谋来攻耶路撒冷、俾其纷乱、';
_Neh4_9='我侪遂祷我之上帝、设守者昼夜防御、';
_Neh4_10='犹大人曰、瓦砾尚多、负荷者力匮、我侪不能筑垣、';
_Neh4_11='敌人曰、乘其不知不见、我侪突至其中杀之、使罢厥工、';
_Neh4_12='近敌而居之犹大人至、十次告我曰、敌自四境来攻、';
_Neh4_13='我则令民按其宗族、执刀与戈及弓、立于墙后、低下隙地、';
_Neh4_14='我简阅之、起而告显者民长、及余民曰、勿惧之、其念大而可畏之主、为尔兄弟子女、妻室第宅而战、';
_Neh4_15='敌闻我知其意、上帝败其谋、我侪复返于垣、各供其役、';
_Neh4_16='自是以后、我仆操作者半、执干戈与弓及甲者半、民长立于犹大族后、';
_Neh4_17='建垣者、负荷者、俱负其任、右手作工、左手执械、';
_Neh4_18='建筑者各佩剑而建筑、吹角者立于我侧、';
_Neh4_19='我告显者民长、及余民曰、工巨地广、我在城垣、相距甚远、';
_Neh4_20='不论何处、闻角之声、则当咸集我所、我之上帝、必为我战、';
_Neh4_21='于是我侪操作、其半执戈、自黎明至星见、';
_Neh4_22='其时我告民曰、各率其仆宿于耶路撒冷、昼作工、夜守卫、';
_Neh4_23='我与同宗及仆、暨从我之卫士、俱不解衣、出汲水、亦执械、';
_Neh5_1='维时、民与其妇号呼、怨其同宗犹大人、';
_Neh5_2='或曰、我及子女人多、当得谷食之以生存、';
_Neh5_3='或曰、我质田亩、葡萄园、及第宅、因饥馑以得谷、';
_Neh5_4='或曰、我以田亩、及葡萄园、贷金纳王之税、';
_Neh5_5='我身如人之身、我子如人之子、今使子女为奴、我中已有数女为婢、欲免此而无力、盖我之田亩葡萄园、为人所有、';
_Neh5_6='我闻民之号呼、及其所言、则怒甚、';
_Neh5_7='中心筹画、责显者及民长曰、尔于同宗索利、我遂集大会以攻之、';
_Neh5_8='谓之曰、我同宗犹大人鬻于异邦、我侪尽力赎之、尔曹乃鬻同宗、且鬻于我侪耶、彼众默然、无词以对、';
_Neh5_9='我又曰、尔曹所为不善、尔之行事、不当寅畏我之上帝、免我敌诸国之谤乎、';
_Neh5_10='我与同宗及仆、亦以金谷贷民、求尔与我、免其利息、';
_Neh5_11='今请以其田畴、葡萄园、橄榄园、及第宅、并所取金谷酒油百一之利、悉反之、';
_Neh5_12='众曰、我必反之、不取于彼、咸遵尔言、我遂召祭司至、使众发誓、践其所许、';
_Neh5_13='我则振衣曰、凡不践其言者、愿上帝如是振之、俾离家室、及其职业、使之匮乏、会众曰、阿们、遂颂赞耶和华、民依所许而行、';
_Neh5_14='自我被立为犹大方伯、于亚达薛西王二十年、至三十二年、共十二年、我与同宗、未食方伯之禄、';
_Neh5_15='前方伯责民供亿、日索糈粮与酒、银四十舍客勒、仆从亦从而挟制之、我寅畏上帝不行是、';
_Neh5_16='惟志于建垣、不置田亩、我之仆从、咸集操作、';
_Neh5_17='除自四周异邦而来之人外、有犹大人及有司、百五十人、与我同席而食、';
_Neh5_18='日备牡牛一、肥羊六、亦备禽类、十日一次、备各品之酒、虽然、仍不求方伯之禄、因斯民役重故也、';
_Neh5_19='我上帝欤、我为斯民所施行者、求尔垂念、而施恩焉、';
_Neh6_1='或告参巴拉、多比雅、亚拉伯人基善、及其余仇敌、言我筑垣既毕、无复破坏、是时、门未置扉、';
_Neh6_2='参巴拉与基善遣使谓我曰、请至阿挪平原之乡、我侪晤会、惟彼意欲害我、';
_Neh6_3='我遣使诣之曰、我经营巨工、弗能往、奚可止工而诣尔乎、';
_Neh6_4='彼如是遣使者四、我答之如前言、';
_Neh6_5='参巴拉五遣使、手执未封之书至、';
_Neh6_6='书曰、列邦有此风传、迦施慕亦言之、尔与犹大人谋叛、是以建垣、欲为其王、';
_Neh6_7='尔命先知在耶路撒冷、指尔而宣告曰、在犹大有王矣、此言必传于王、故请至此、尔我相议、';
_Neh6_8='我遣使诣之曰、尔之所言、实无其事、乃尔中心捏造、';
_Neh6_9='盖彼众欲恐我、意谓我手必弱、以致工作不得成功、然我乃强厥手、○';
_Neh6_10='米希大别孙、第来雅子示玛雅、杜门不出、我造其庐、彼谓我曰、尔我会于上帝室、进其殿、闭其门、有人欲杀尔、今夕必至、';
_Neh6_11='我曰、如我者、岂可逃遁乎、如我者、孰愿入殿以保其生乎、我不入也、';
_Neh6_12='吾知其人非上帝所遣、乃受多比雅参巴拉之贿、以此预言告我、';
_Neh6_13='其人受贿、乃欲恐我、使我犯罪、可播恶言、得以谤我、';
_Neh6_14='我上帝欤、多比雅、参巴拉、女先知挪亚底、及其余先知、欲恐我者、求尔忆其所为焉、○';
_Neh6_15='于以禄月二十五日、建垣完竣、共历五旬有二日、';
_Neh6_16='众敌四周之异邦人闻此、则恐惧丧胆、盖知此工、乃我上帝所经营也、';
_Neh6_17='时、犹大显者数致书多比雅、多比雅亦以书覆之、';
_Neh6_18='盖多此雅为亚拉子示迦尼之婿、其子约哈难、娶比利迦子米书兰之女、故犹大人多与之结盟、';
_Neh6_19='众于我前誉多比雅所为、亦以我言告之、多比雅致书以恐我、';
_Neh7_1='建垣既竣、我置门扉、立司阍者、讴歌者、及利未人、';
_Neh7_2='立吾弟哈拿尼、及司保障之哈拿尼雅、同治耶路撒冷、哈拿尼雅为人忠诚、寅畏上帝、超越于众、';
_Neh7_3='我告之曰、待日上升、乃可启耶路撒冷邑门、阍人尚立守时、即令闭门上楗、又使居民、依其班次、各于室前防守、';
_Neh7_4='其城广大、居民鲜少、第宅未建、';
_Neh7_5='我上帝感我之心、集诸显者、民长庶民、循其谱系核之、初归者之谱系、为我所得、载曰、';
_Neh7_6='犹大州人、为巴比伦王尼布甲尼撒所虏者、今自俘囚、返耶路撒冷及犹大、各居其邑、';
_Neh7_7='乃与所罗巴伯、耶书亚、尼希米、亚撒利雅、拉米、或曰利来亚拿哈玛尼、末底改、必珊、米斯毗列、比革瓦伊、尼宏、巴拿偕来、其数列左、';
_Neh7_8='巴录裔、二千一百七十二人、';
_Neh7_9='示法提雅裔、三百七十二人、';
_Neh7_10='亚拉裔、六百五十二人、';
_Neh7_11='巴哈摩押裔、即耶书亚及约押子孙、二千八百十八人、';
_Neh7_12='以拦裔、一千二百五十四人、';
_Neh7_13='萨土裔、八百四十五人、';
_Neh7_14='萨改裔、七百六十人、';
_Neh7_15='宾内裔、六百四十八人、';
_Neh7_16='比拜裔、六百二十八人、';
_Neh7_17='押甲裔、二千三百二十二人、';
_Neh7_18='亚多尼干裔、六百六十七人、';
_Neh7_19='比革瓦伊裔、二千有六十七人、';
_Neh7_20='亚丁裔、六百五十五人、';
_Neh7_21='亚特裔、即希西家子孙、九十八人、';
_Neh7_22='哈顺裔、三百二十八人、';
_Neh7_23='比赛裔、三百二十四人、';
_Neh7_24='哈拉裔、百有十二人、';
_Neh7_25='基遍人、九十五人、';
_Neh7_26='伯利恒、尼陀法之人、一百八十八人、';
_Neh7_27='亚拿突人、一百二十八人、';
_Neh7_28='伯亚斯玛弗人、四十二人、';
_Neh7_29='基列耶琳基非拉比录之人、七百四十三人、';
_Neh7_30='拉玛迦巴之人、六百二十一人、';
_Neh7_31='默玛人、一百二十二人、';
_Neh7_32='伯特利及艾之人、一百二十三人、';
_Neh7_33='其他尼波之人、五十二人、';
_Neh7_34='其他以拦之裔、一千二百五十四人、';
_Neh7_35='哈琳裔、三百二十人、';
_Neh7_36='耶利哥人、三百四十五人、';
_Neh7_37='罗德哈第阿挪之人、七百二十一人、';
_Neh7_38='西拿人、三千九百三十人、';
_Neh7_39='为祭司者、耶书亚家、耶大雅裔、九百七十三人、';
_Neh7_40='音麦裔、一千有五十二人、';
_Neh7_41='巴施户珥裔、一千二百四十七人、';
_Neh7_42='哈琳裔、一千有十七人、';
_Neh7_43='利未人、何达威裔、即耶书亚甲篾子孙、七十四人、';
_Neh7_44='讴歌者、亚萨裔、一百四十八人、';
_Neh7_45='司阍者、沙龙、亚特、达们、亚谷、哈底大、朔拜之裔、共一百三十八人、';
_Neh7_46='尼提甯人、西哈、哈苏巴、答巴俄、';
_Neh7_47='基绿、西亚、巴顿、';
_Neh7_48='利巴拿、哈迦巴、萨买、';
_Neh7_49='哈难、吉德、迦哈、';
_Neh7_50='利亚雅、利汛、尼哥大、';
_Neh7_51='迦散、乌撒、巴西亚、';
_Neh7_52='比赛、米乌甯、尼普心、';
_Neh7_53='巴卜、哈谷巴、哈忽、';
_Neh7_54='巴洗律、米希大、哈沙、';
_Neh7_55='巴柯、西西拉、答玛、';
_Neh7_56='尼细亚、哈提法、诸人之裔、';
_Neh7_57='所罗门仆之后、琐太、琐斐列、比路大、';
_Neh7_58='雅拉、达昆、吉德、';
_Neh7_59='示法提雅、哈替、玻黑列哈斯巴音、亚们、诸人之裔、';
_Neh7_60='尼提甯人、及所罗门仆之后、共三百九十二人、';
_Neh7_61='有自特米拉、特哈萨、基绿、亚顿、音麦而来者、不能述其宗族谱系、不知属以色列否、';
_Neh7_62='即第来雅、多比雅、尼哥大之裔、共六百四十二人、';
_Neh7_63='祭司之后、有哈巴雅、哈哥斯、巴西莱之裔、巴西莱娶基列人巴西莱之女、因以其名名己、';
_Neh7_64='此三家之裔、索其谱系不获、故为不洁、不得供祭司之职、';
_Neh7_65='方伯曰、至圣的物、彼不可食、迨至有乌陵土明之祭司起、';
_Neh7_66='会众计四万二千三百六十人、';
_Neh7_67='此外、有仆婢七千三百三十七人、男女讴歌者、二百四十五人、';
_Neh7_68='马七百三十六、骡二百四十五、';
_Neh7_69='驼四百三十五、驴六千七百二十、';
_Neh7_70='有族长为工作而输、方伯输库、金币一千、盂五十、祭司之衣五百三十、';
_Neh7_71='又有族长输于工作库、金币二万、银二千二百弥拿、';
_Neh7_72='余民输金币二万、银二千弥拿、祭司之衣六十七、';
_Neh7_73='于是祭司利未人、司阍者、讴歌者、民间庶人、尼提甯人、与以色列众、各居其邑、';
_Neh8_1='七月既届、以色列族居于故邑、众如一人、集于水门前之场、请文士以斯拉携摩西律书、耶和华所命于以色列人者、';
_Neh8_2='七月朔、祭司以斯拉携律、至会众男女、凡能听而明者之前、';
_Neh8_3='自朝至于日中、在水门前之场、对诸男女凡能明者诵之、民皆倾耳而听、';
_Neh8_4='文士以斯拉立于特备木台之上、玛他提雅、示玛、亚奈雅、乌利亚、希勒家、玛西雅、侍于右、毗大雅、米沙利、玛基雅、哈顺、哈拔大拿、撒迦利雅、米书兰、侍于左、';
_Neh8_5='以斯拉立于民上、展书、为众目击、民皆起立、';
_Neh8_6='以斯拉颂赞惟皇上帝耶和华、民咸举手、应曰、阿们、阿们、遂俯首崇拜耶和华、';
_Neh8_7='耶书亚、巴尼、示利比、雅悯、亚谷、沙比太、何第雅、玛西雅、基利他、亚撒利雅、约撒拔、哈难、毗莱雅、与利未人、训民明律、庶民立于其所、';
_Neh8_8='利未人朗诵上帝律书、解释其义、俾民洞悉所诵者、';
_Neh8_9='民闻律词、咸哭、方伯尼希米、文士祭司以斯拉、与训民之利未人、告之曰、今乃尔上帝耶和华之圣日、毋悲毋哭、';
_Neh8_10='又曰、往哉、食肥饮甘、无者颁之、此乃我主之圣日、毋忧戚、因耶和华而乐、是为尔之能力、';
_Neh8_11='利未人肃众曰、今乃圣日、当静默、毋忧戚、';
_Neh8_12='民往饮食、亦颁肴馔、欢然喜乐、因明所宣之言也、○';
_Neh8_13='翌日、民众之族长、及祭司利未人、咸集于文士以斯拉所、欲详听法律之言、';
_Neh8_14='见律载耶和华命摩西云、于七月节期、以色列人当居于庐、';
_Neh8_15='并在诸邑、及耶路撒冷宣告曰、尔往于山、取橄榄、及野橄榄、岗拈、棕树、与诸茂树之枝、遵律所载、以构斯庐、';
_Neh8_16='民遂出、取枝构庐、在屋巅院内、上帝室院、及水门场、以法莲门场、';
_Neh8_17='自俘囚而归之会众、咸构庐、处其中、喜乐不胜、自嫩之子约书亚时、迄于今日、以色列族未尝行是、';
_Neh8_18='自首日至末日、以斯拉日诵上帝之律书、民众守节七日、越至八日、循其常例、而集肃会、';
_Neh9_1='是月二十四日、以色列族咸集、禁食、衣麻、蒙尘、';
_Neh9_2='与异邦人绝交、立而自认己罪、及列祖之愆、';
_Neh9_3='是日之时、四分之一立于其所、诵其上帝耶和华之律书、四分之一认罪、崇拜其上帝耶和华、';
_Neh9_4='耶书亚、巴尼、甲篾、示巴尼、布尼、示利比、巴尼、基拿尼、登利未人之台、大声呼吁其上帝耶和华、';
_Neh9_5='利未人耶书亚、甲篾、巴尼、哈沙尼、示利比、何第雅、示巴尼、毗他希雅、谓众曰、尔其起立、颂赞尔之上帝耶和华、永世靡暨、颂赞其荣名、斯名也、超乎一切颂美赞扬、';
_Neh9_6='惟尔为耶和华、尔造天与天上之天、及诸天象、地暨其上所有、海与其中所有、俱为尔所保存、诸天军崇拜尔、';
_Neh9_7='尔乃上帝耶和华、昔简亚伯兰、导出迦勒底之吾珥、锡名亚伯拉罕、';
_Neh9_8='见其忠心、与之立约、以迦南人、赫人、亚摩利人、比利洗人、耶布斯人、革迦撒人之地、锡其苗裔、缘尔公义、践厥前言、';
_Neh9_9='我之列祖、受苦于埃及、尔鉴之、哀号于红海、尔闻之、';
_Neh9_10='遂行异迹奇事、以惩法老、及其臣仆国民、盖其狂傲待我列祖、为尔所知、是以尔名洋溢、有如今日、';
_Neh9_11='尔于我列祖前、使海中判、俾民履陆过海、敌人追袭、尔掷之于深渊、如投石于巨浸、';
_Neh9_12='昼在云柱导之、夜在火柱烛其当行之路、';
_Neh9_13='尔降临于西乃山、自天谕之、赐以中正之律例、诚实之法度、美善之典章诫命、';
_Neh9_14='示知安息圣日、又藉尔仆摩西、以诫命典章法律谕之、';
_Neh9_15='尔以天降之粮充其饥、磐涌之水解其渴、昔尔举手而誓、所锡之地、命彼入而据之、';
_Neh9_16='惟我列祖、骄矜强项、不听尔命、';
_Neh9_17='不肯顺从、不念尔于其中所行之奇事、强项悖逆、自立一帅、欲返奴隶之境、惟尔上帝、乐于赦宥、仁慈矜悯、迟于发怒、富有恩惠、不离弃之、';
_Neh9_18='彼众铸犊、自谓此为导尔出埃及之上帝、大干震怒、';
_Neh9_19='尔仍施恩丰盛、不弃之于野、昼以云柱导之于途、夜以火柱烛其当行之路、无时或离、';
_Neh9_20='锡尔圣善之神、以训迪之、使玛那不缺于其口、赐水以解其渴、';
_Neh9_21='历四十年、尔养之于野、无所匮乏、厥衣不敝、厥足不肿、';
_Neh9_22='尔以列国诸族之土、分赐于彼、遂据西宏之地、希实本王之国、巴珊王噩之邦、';
_Neh9_23='尔使其裔繁衍、如天星之多、导至所谕其祖必入而据之地、';
_Neh9_24='既入据之、尔于其前、败斯土居民迦南人、以民与王付于其手、任意而待、';
_Neh9_25='遂取巩固之城、膏腴之壤、得获充以嘉物之宅、凿成之井、葡萄园、橄榄园、结实之树甚多、食之果腹躯体丰肥、赖尔鸿恩而乐、';
_Neh9_26='惟彼弗顺、叛逆乎尔、背尔法律、尔之先知劝令归尔、彼乃杀之、大干震怒、';
_Neh9_27='故尔付于敌手、而困苦之、窘迫之时、彼呼吁尔、尔则自天垂听、依尔鸿慈、赐以救者、拯之于敌手、';
_Neh9_28='既享绥安、彼复行尔所恶、尔则遗之于敌手、使辖制之、迨其转而吁尔、尔仍自天垂听、依尔慈惠、屡施救援、';
_Neh9_29='加以警戒、使服尔律、惟彼骄矜、不从尔命、尔之律例、人遵之则得生、彼乃犯之、强项背逆、不肯听从、';
_Neh9_30='尔之宽容、历年已久、以尔之神感诸先知、俾警戒之、惟彼不听、故尔付于异邦人手、';
_Neh9_31='惟尔上帝慈仁、恩宠丰盛、不灭之、不弃之、';
_Neh9_32='我上帝欤、乃至大至能、可畏之上帝、践约施恩、凡我列王牧伯、祭司先知、列祖庶民、自亚述王迄于今日、所遭患难、祈勿视为微小、';
_Neh9_33='所加于我、尔无不义、尔所行惟诚、我所行惟恶、';
_Neh9_34='我之列王牧伯、祭司列祖、不守尔律、不从尔诫、及尔警戒之言、';
_Neh9_35='彼在其国、受尔所锡之厚恩、居尔所赐广大之沃土、犹不奉事尔、不悛其恶行、';
_Neh9_36='尔以斯土赐我列祖、俾食其果、及其嘉物、我于其中、为人仆隶、';
_Neh9_37='因我之罪、尔使列王辖我、彼得丰盛物产于斯土、操权于我躬、及我牲畜、任意而为、我之艰苦甚巨、';
_Neh9_38='缘此、我立盟约、书之于籍、我之牧伯、利未人祭司、钤之以印、';
_Neh10_1='钤印之人、哈迦利亚子方伯尼希米、与西底家、';
_Neh10_2='西莱雅、亚撒利雅、耶利米、';
_Neh10_3='巴施户珥、亚玛利雅、玛基雅、';
_Neh10_4='哈突、示巴尼、玛鹿、';
_Neh10_5='哈琳、米利末、俄巴底亚、';
_Neh10_6='但以理、近顿、巴录、';
_Neh10_7='米书兰、亚比雅、米雅民、';
_Neh10_8='玛西亚、璧该、示玛雅、以上皆祭司、';
_Neh10_9='利未人乃亚撒尼子耶书亚、希拿达子宾内、及甲篾、';
_Neh10_10='与同宗示巴尼、何第雅、基利他、毗莱雅、哈难、';
_Neh10_11='米迦、利合、哈沙比雅、';
_Neh10_12='撒刻、示利比、示巴尼、';
_Neh10_13='何第雅、巴尼、比尼努、';
_Neh10_14='民长乃巴录、巴哈摩押、以拦、萨土、巴尼、';
_Neh10_15='布尼、押甲、比拜、';
_Neh10_16='亚多尼雅、比革瓦伊、亚丁、';
_Neh10_17='亚特、希西家、押朔、';
_Neh10_18='荷第雅、哈顺、比赛、';
_Neh10_19='哈拉、亚拿突、尼拜、';
_Neh10_20='抹比押、米书兰、希悉、';
_Neh10_21='米示萨别、撒督、押杜亚、';
_Neh10_22='毗拉提、哈难、亚奈雅、';
_Neh10_23='何细亚、哈拿尼雅、哈述、';
_Neh10_24='哈罗黑、毗利哈、朔百、';
_Neh10_25='利宏、哈沙拿、玛西雅、';
_Neh10_26='亚希雅、哈难、亚难、';
_Neh10_27='玛鹿、哈琳、巴拿、○';
_Neh10_28='余民、祭司、利未人、司阍者、讴歌者、尼提甯人、及与异邦人绝交、从上帝律者、各偕妻孥、凡有知识聪明者、';
_Neh10_29='皆从同宗显者、发誓设诅、必遵上帝仆摩西所传上帝之律、守我主耶和华一切诫命、律例典章、';
_Neh10_30='不以我女嫁斯土之民、不为我子娶其女、';
_Neh10_31='如斯土之民于安息日、携货物粮食而鬻之、我侪于安息日、或圣日、必不购之、每届七年、休息土壤、贷金者豁免之、';
_Neh10_32='我亦定例、每岁各输金一舍客勒三分之一、供我上帝室中之役、';
_Neh10_33='如陈设之饼、日献之素祭燔祭、安息日、月朔、节期之祭、与圣物、以色列族之赎罪祭、及我上帝室中诸用、';
_Neh10_34='我侪祭司利未人及庶民、掣签、各依宗族、岁定厥期、献柴于我上帝室、焚于我上帝耶和华坛、循律所载、';
_Neh10_35='又定厥例、岁携初登之土产、始实之树果、荐于耶和华室、';
_Neh10_36='以我初胎之男、首生之牛羊、奉于我上帝室、给其中供职之祭司、循律所载、';
_Neh10_37='新麦之屑、与举祭、诸树之果、及酒油、纳诸祭司、贮于我上帝室之府库、取田所产、什一以奉利未人、盖利未人于我所居诸邑、得其物产之什一、';
_Neh10_38='利未人取什一时、亚伦子孙为祭司者、当有一人与俱、利未人自所得什一中、复取其什一、携入上帝室、贮于府库、';
_Neh10_39='以色列族及利未人、当携谷酒油为举祭、至藏圣所器皿之屋、即供职之祭司、司阍者、讴歌者、所居之处、我侪必不弃我上帝室焉、';
_Neh11_1='民长居耶路撒冷、余民掣签、于十人中、使一人居耶路撒冷圣邑、九人居于他邑、';
_Neh11_2='凡乐意居耶路撒冷者、民为之祝嘏、';
_Neh11_3='以色列族、祭司利未人、尼提甯人、与所罗门仆之裔、咸居犹大诸邑、各有其业、居耶路撒冷之州长、其名如左、';
_Neh11_4='中有犹大人、便雅悯人、犹大人中、有法勒斯裔、乌西雅子亚他雅、乌西雅乃撒迦利雅子、撒迦利雅乃亚玛利雅子、亚玛利雅乃示法提雅子、示法提雅乃玛勒列子、';
_Neh11_5='又有巴录子玛西雅、巴录乃谷何西子、谷何西乃哈赛雅子、哈赛雅乃亚大雅子、亚大雅乃约雅立子、约雅立乃撒迦利雅子、撒迦利雅乃示罗尼子、';
_Neh11_6='法勒斯裔居耶路撒冷者、共四百六十八人、皆为勇士、';
_Neh11_7='便雅悯人中、有米书兰子撒路、米书兰乃约叶子、约叶乃毗大雅子、毗大雅乃哥赖雅子、哥赖雅乃玛西雅子、玛西雅乃以铁子、以铁乃耶筛亚子、';
_Neh11_8='其次、则有迦拜撒来等、共九百二十八人、';
_Neh11_9='细基利子约珥为其督、哈西努子犹大为副邑宰、';
_Neh11_10='祭司中、有约雅立子耶大雅、及雅斤、';
_Neh11_11='又有宰上帝室者、希勒家子西莱雅、希勒家乃米书兰子、米书兰乃撒督子、撒督乃米拉约子、米拉约乃亚希突子、';
_Neh11_12='其同宗在殿中供役者、八百二十二人、又有耶罗罕子亚大雅、耶罗罕乃毗拉利子、毗拉利乃暗洗子、暗洗乃撒迦利亚子、撒迦利亚乃巴施户珥子、巴施户珥乃玛基雅子、';
_Neh11_13='及其同宗为族长者、二百四十二人、又有亚萨列子亚玛帅、亚萨列乃亚哈赛子、亚哈赛乃米实利末子、米实利末乃音麦子、';
_Neh11_14='及其同宗为勇士者、百有二十八人、哈基多琳子撒巴第业为其督、';
_Neh11_15='利未人中、有哈述子示玛雅、哈述乃押利甘子、押利甘乃哈沙比雅子、哈沙比雅乃布尼子、';
_Neh11_16='又有利未族长、沙比太、约撒拔、司上帝室之外事、';
_Neh11_17='亚萨曾孙、撒底孙、米迦子玛他尼、于祈祷时、为长引赞、其同宗八布迦副之、耶杜顿曾孙、迦拉孙、沙母亚子押大亦与焉、';
_Neh11_18='在圣城中、利未族、共二百八十四人、';
_Neh11_19='司阍者、亚谷、达们、及其同宗、百有七十二人、';
_Neh11_20='其余以色列族、祭司利未人、散居犹大诸邑、各有其业、';
_Neh11_21='尼提甯人居于俄斐勒、西哈基斯帕为其督、';
_Neh11_22='讴歌者、亚萨之裔、米迦玄孙、玛他尼曾孙、哈沙比雅孙、巴尼子乌西、为在耶路撒冷利未人之督、司上帝室之事、';
_Neh11_23='此乃王之所命、且讴歌者每日所需、有定例焉、';
_Neh11_24='犹大子谢拉裔、米示萨别子毗他希雅、佐王治理民事、';
_Neh11_25='论其乡里田亩、犹大人有居于基列亚巴、及其乡里、底本及其乡里、叶甲薛及其乡里、';
_Neh11_26='亦在耶书亚、摩拉大、伯帕列、';
_Neh11_27='哈萨书亚、别是巴及其乡里、';
_Neh11_28='洗革拉、米哥拿及其乡里、';
_Neh11_29='音临门、琐拉、耶末、';
_Neh11_30='撒挪亚、亚杜兰、及其乡里、拉吉及其田亩、亚西加及其乡里、张幕之所、自别是巴至欣嫩谷、';
_Neh11_31='便雅悯人自迦巴而下、居于密抹、亚雅、伯特利及其乡里、';
_Neh11_32='亚拿突、挪伯、亚难雅、';
_Neh11_33='夏琐、拉玛、基他音、';
_Neh11_34='哈叠、洗编、尼八拉、';
_Neh11_35='罗德、阿挪、及工师谷、';
_Neh11_36='利未人昔居犹大者、有数班归于便雅悯、';
_Neh12_1='从撒拉铁子所罗巴伯、及耶书亚、而归之祭司利未人、有西莱雅、耶利米、以斯拉、';
_Neh12_2='亚玛利雅、玛鹿、哈突、';
_Neh12_3='示迦尼、利宏、米利末、';
_Neh12_4='易多、近顿、亚比雅、';
_Neh12_5='米雅民、玛底雅、璧迦、';
_Neh12_6='示玛雅、约雅立、耶大雅、';
_Neh12_7='撒路、亚木、希勒家、耶大雅、以上所载、当耶书亚时、为祭司及其同宗之长、';
_Neh12_8='利未人有耶书亚、宾内、甲篾、示利比、犹大、玛他尼、玛他尼与其同宗、司称谢之事、';
_Neh12_9='其同宗八布迦、乌尼、依其班列、与彼相对、';
_Neh12_10='耶书亚生约雅金、约雅金生以利亚实、以利亚实生耶何耶大、';
_Neh12_11='耶何耶大生约拿单、约拿单生押杜亚、';
_Neh12_12='当约雅斤时、祭司为族长者、有西莱雅班米拉雅、耶利米班哈拿尼雅、';
_Neh12_13='以斯拉班米书兰、亚玛利雅班约哈难、';
_Neh12_14='米利古班约拿单、示巴尼班约瑟、';
_Neh12_15='哈琳班押拿、米拉约班希勒恺、';
_Neh12_16='易多班撒迦利亚、近顿班米书兰、';
_Neh12_17='亚比雅班细基利、米拿民班某、摩亚底班毗勒太、';
_Neh12_18='璧迦班沙母亚、示玛雅班约拿单、';
_Neh12_19='约雅立班玛特乃、耶大雅班乌西、';
_Neh12_20='撒来班加莱、亚木班希伯、';
_Neh12_21='希勒家班哈沙比雅、耶大雅班拿坦业、';
_Neh12_22='当以利亚实、耶何耶大、约哈难、押杜亚时、利未人之族长、俱载于册、当波斯王大利乌时、祭司为族长者、亦载于册、';
_Neh12_23='利未人之族长、载于历代志、至以利亚实子约哈难时、';
_Neh12_24='利未人之族长、乃哈沙比雅、示利比、甲篾子耶书亚、与相向而立之同宗、班列相对、颂赞称谢、循上帝仆大卫所命、';
_Neh12_25='玛他尼、八布迦、俄巴底亚、米书兰、达们、亚谷、咸为阍人、守门于库、';
_Neh12_26='以上所载、俱在约撒达孙、耶书亚子约雅金、方伯尼希米、文士祭司以斯拉时、○';
_Neh12_27='耶路撒冷邑垣告成、遂觅散处之利未人、招至耶路撒冷、欣然称谢、讴歌击钹、鸣琴鼓瑟、而行奉献之礼、';
_Neh12_28='讴歌者、自耶路撒冷畿甸、与尼陀法人之乡里、';
_Neh12_29='又自伯吉甲、及迦巴押玛弗之田亩、咸集、盖讴歌者、已建乡里于耶路撒冷四周、';
_Neh12_30='祭司利未人自洁、亦洁其民、与邑门城垣、';
_Neh12_31='我导犹大牧伯登城垣、使称谢者二班、列队而行、一班从右往粪场门、';
_Neh12_32='从之者何沙雅、及犹大牧伯之半、';
_Neh12_33='亚撒利雅、以斯拉、米书兰、';
_Neh12_34='犹大、便雅悯、示玛雅、耶利米、';
_Neh12_35='祭司之子数人执角、即约拿单子撒迦利亚、约拿单乃示玛雅子、示玛雅乃玛他尼子、玛他尼乃米该亚子、米该亚乃撒刻子、撒刻乃亚萨子、';
_Neh12_36='及其同宗示玛雅、亚撒利、米拉莱、基拉莱、玛艾、拿坦业、犹大、哈拿尼、咸执上帝仆大卫之乐器、文士以斯拉为其先导、';
_Neh12_37='由泉门而前、升大卫城之阶、在大卫宫之上、东至水门、';
_Neh12_38='一班从左而往、欲与彼班相遇、我率民众之半、随之于垣、过炉楼、至广垣、';
_Neh12_39='由以法莲门之上、经古门、鱼门、哈楠业楼、哈米亚楼、至于羊门、止于狱门、';
_Neh12_40='于是称谢者二班、与我及民长之半、立于上帝室中、';
_Neh12_41='祭司以利亚金、玛西雅、米拿民、米该雅、以利约乃、撒迦利亚、哈楠尼亚、俱执角、';
_Neh12_42='又有玛西雅、示玛雅、以利亚撒、乌西、约哈难、玛基雅、以拦、以谢、讴歌者大声讴歌、伊斯拉希雅为其督、';
_Neh12_43='是日民献大祭、喜乐不胜、盖上帝使之欢忻、妇孺亦悦、耶路撒冷欢声、闻于远处、○';
_Neh12_44='是日立人司库、以贮举祭、初熟之品、什一之供、收由诸邑之田、祭司利未人所当得者、如律所定、盖犹大人为供役之祭司利未人而乐也、';
_Neh12_45='其人供上帝之事、与清洁之役、讴歌者、司阍者、亦然、循大卫及其子所罗门之命、';
_Neh12_46='昔在大卫亚萨时、有讴歌者之长、与颂赞称谢上帝之诗、';
_Neh12_47='今在所罗巴伯尼希米时、以色列众于讴歌者、司阍者、日给所需、以所区别者奉利未人、利未人以所区别者奉亚伦裔、';
_Neh13_1='是日诵摩西书、俾民听闻、见书载云、亚扪摩押二族、永不得入上帝会、';
_Neh13_2='因其不以粮与水、迎以色列人、乃赂巴兰来诅之、惟我上帝变诅为祝、';
_Neh13_3='民闻此律、则由以色列中、屏诸杂族、○';
_Neh13_4='昔祭司以利亚实司我上帝室库、与多比雅联姻、';
_Neh13_5='为之备一巨室、此室曾贮素祭、乳香器皿、及谷酒油之什一、乃利未人、讴歌者、司阍者、循例当得之物、亦贮归祭司之举祭、';
_Neh13_6='斯时我不在耶路撒冷、盖巴比伦王、亚达薛西三十二年、我返觐王、越数日我请假、';
_Neh13_7='既至耶路撒冷、始知以利亚实为多比雅所行之恶事、在上帝室院、为之备室、';
_Neh13_8='我则忧甚、取多比雅之家具、掷诸室外、';
_Neh13_9='命洁其室、以上帝室之器皿、素祭乳香、仍贮于中、';
_Neh13_10='我亦知利未人所当得者未给之、供役之利未人、及讴歌者、逃归其田亩、';
_Neh13_11='遂斥责民长曰、上帝之室、何遗弃之、因招集利未人、复供厥职、';
_Neh13_12='于是犹大人携其谷酒油之什一、入于府库、';
_Neh13_13='我立祭司示利米雅、缮写撒督、利未人毗大雅司库、玛他尼孙、撒刻子哈难副之、此数人皆忠诚、以供同宗为职、';
_Neh13_14='我上帝欤、我为尔室及其典礼、所行之善事、尚其垂念、毋泯没之、○';
_Neh13_15='时、我见犹大地、有人于安息日、践醡运谷、以驴负载、且荷酒葡萄无花果、及诸负担、于安息日进耶路撒冷、在其鬻食物之日、我警戒之、';
_Neh13_16='有推罗人居其中、携鱼及诸货物、安息日鬻于犹大人、在耶路撒冷、';
_Neh13_17='我斥责犹大显者曰、尔奚行此恶、以犯安息日、';
_Neh13_18='昔尔列祖、岂非行是、致我上帝降诸灾于我侪、及斯邑乎、尔今又犯安息、使怒及于以色列、尤有甚焉、';
_Neh13_19='我于安息日前夕、耶路撒冷邑门昏黑之时、即命闭之、安息日后方启、又委我仆数人监门、免人于安息日负荷入邑、';
_Neh13_20='商贾及鬻诸货物者、一再宿于耶路撒冷外、';
_Neh13_21='我戒之曰、尔奚附垣而宿、如再行此、我必执尔、此后安息日、彼不复至、';
_Neh13_22='我命利未人洁己而至、监守邑门、使安息日为圣、我上帝欤、尚其垂念我、依尔鸿慈矜悯我、○';
_Neh13_23='时、我见犹大人、娶亚实突亚扪摩押之女为室、';
_Neh13_24='其子女所言者、半属亚实突方言、犹大方言则不能、惟言诸族方言而已、';
_Neh13_25='我则斥之、诅之、挞其数人、拔其发、使指上帝而誓、必不以己女嫁其子、不娶其女为妻为媳、';
_Neh13_26='谓之曰、以色列王所罗门、非因此而犯罪乎、彼在列国中、无王可比、上帝爱之、立为以色列王、然异邦之女诱之干罪、';
_Neh13_27='我岂听尔行此大恶、娶异邦之女、干犯我上帝乎、';
_Neh13_28='祭司长以利亚实孙、耶何耶大子一人、为和伦人参巴拉之婿、我屏之于我前、';
_Neh13_29='我上帝欤、彼玷祭司之职、背祭司利未人之约、望尔念之、';
_Neh13_30='如是我洁斯众、绝异邦人、且定祭司利未人之职任、俾供厥役、';
_Neh13_31='命民按期备柴、献初熟之土产、我上帝欤、望尔垂念、施恩于我、';
_Est1_1='亚哈随鲁为王、统辖百有二十七州、自印度至古实、';
_Est1_2='其时都于书珊、在宫坐于王位、';
_Est1_3='三年、宴诸牧伯、臣仆、各州之显者、及方伯、即波斯玛代之权贵、咸在其前、';
_Est1_4='王于多日、以其荣国之富有、及其威严之炫赫示之、凡历十有八旬、';
_Est1_5='此日既过、又宴书珊宫中之人、自尊逮卑、历有七日、在宫之院、';
_Est1_6='以白绿蓝三色之布为帷、系以紫枲之绳、缀以银环、在于白石之柱、内有金银之床、设于红石白石、黄石黑石、所铺之地、';
_Est1_7='金卮赐酒、卮式不一、御酒孔多、示王厚贶、';
_Est1_8='饮酒有令、勿得强人、盖王曾命宫中百工、使人各随所欲、';
_Est1_9='王后瓦实提、亦在亚哈随鲁王宫、为诸妇设宴、';
_Est1_10='届七日、王饮酒而乐、谕御前宦竖七人、米户幔、比斯他、哈波拿、比革他、亚拔他、西达、甲迦、';
_Est1_11='请王后瓦实提戴后冕至王前、使庶民诸伯得见其美、盖后有殊色也、';
_Est1_12='惟后不遵宦竖所传王命而至、王怒甚、中心如焚、';
_Est1_14='王之左右、波斯玛代七伯、时觐王颜、居国之首位、即甲示拿、示达、押玛他、他施斯、米力、玛西拿、米母干、俱达时务、皆哲士也、凡王有事、例当询诸明法律者、故问之曰、';
_Est1_15='王后瓦实提、不遵宦竖所传亚哈随鲁王之命、按律我当如何处之、';
_Est1_16='米母干谓王及诸伯曰、后瓦实提所为、匪但有害于王、亦有害于王之诸州牧伯庶民、';
_Est1_17='盖后之所为、必传于诸妇、言王召后、而后不至、致诸妇亦蔑视其夫、';
_Est1_18='今而后、波斯玛代众命妇、闻后所为、必效其尤、言于王之牧伯、遂生藐视、愤怒靡已、';
_Est1_19='如王以为善、则降谕旨、载于波斯玛代之律、永远不废、不容瓦实提进御、以其后位、赐较彼尤善者、';
_Est1_20='王疆宇甚广、王诏布告通国、则妇必敬其夫、无论尊卑、';
_Est1_21='王与诸伯、咸悦米母干之言、王遂依此而行、';
_Est1_22='颁诏王之诸州、各依其文字方言、曰夫必于其家为主、亦依其方言而言焉、';
_Est2_1='厥后、王怒既息、追思瓦实提、并其所行、及所降之诏、';
_Est2_2='侍臣曰、宜为王采访艳丽处女、';
_Est2_3='请王设官于国之诸州、集艳丽处女、咸至书珊、俾入后宫、令内竖希该掌之、赐以薰沐所需、';
_Est2_4='惟王所悦之女、则立为后、以代瓦实提、王以为善、依此而行、○';
_Est2_5='书珊宫、有犹大人末底改者、乃便雅悯族、基士曾孙、示每孙、睚珥子也、';
_Est2_6='昔巴比伦王尼布甲尼撒、自耶路撒冷虏犹大王耶哥尼雅、及其民众、末底改亦与焉、';
_Est2_7='末底改叔之女哈大沙、又名以斯帖、美姿容、有殊色、父母既没、末底改抚养之、以为己女、';
_Est2_8='王命与诏既颁、众女咸至书珊宫、以斯帖亦入宫、内竖希该掌其事、';
_Est2_9='希该悦以斯帖、加恩优渥、急以薰沐所需、及所应得予之、又以当给之宫女七人赐之、移居女室至美之所、';
_Est2_10='以斯帖从末底改命、不以其国其族告人、';
_Est2_11='末底改日往来于女室院前、欲知以斯帖安否、并其将来之境遇、';
_Est2_12='众女循例薰沐、十有二月、用没药之油六月、用芬芳之品、及诸薰沐之品六月、然后依次觐王、';
_Est2_13='女子入觐、自女室诣王宫、凡其所求、悉以给之、';
_Est2_14='夕往朝返、居于女子次室、归司嫔妃之内竖沙甲掌之、非王悦之、以名见召、则不得复见、';
_Est2_15='末底改叔亚比孩之女以斯帖、末底改以为己女者、届期觐王、除内竖希该所赐而外、一无所求、见者皆悦之、';
_Est2_16='亚哈随鲁王七年十月、即提别月、以斯帖被引入宫觐王、';
_Est2_17='王爱之、逾于诸女、蒙王恩宠、较众处女尤厚、加冕于其首、立为后、以代瓦实提、';
_Est2_18='王缘以斯帖故、大宴牧伯臣仆、免各州之租税、依王厚贶、大颁赏赉、';
_Est2_19='众女复集时末底改坐于御门、';
_Est2_20='以斯帖不以其国其族告人、遵末底改所命、与抚养时无异、';
_Est2_21='末底改坐御门时、有王之二竖、司阍者辟探提列忿怒、谋害亚哈随鲁王、';
_Est2_22='末底改知之、以告后以斯帖、以斯帖托末底改名、告于王、';
_Est2_23='继察之、得其实、悬二竖于木、在王前录其事于历代志、';
_Est3_1='厥后、王擢亚甲族人、哈米大他子哈曼、尊之、使其位高于左右诸牧伯、';
_Est3_2='在御门之臣仆、俱遵王命、跪拜哈曼、惟末底改不跪不拜、';
_Est3_3='御门臣仆问之曰、尔奚违王命、';
_Est3_4='日谏末底改、末底改不听、众以告哈曼、欲观末底改事之究竟、盖末底改以己为犹大人告之也、';
_Est3_5='哈曼见末底改不跪不拜、则怒甚、';
_Est3_6='众以末底改国族告哈曼、哈曼以为杀此一人、犹微事耳、欲将亚哈随鲁王通国、末底改之同宗犹大人、尽行歼灭、';
_Est3_7='亚哈随鲁王十二年正月、即尼散月、人在哈曼前、按日与月掣普珥、即签、至十二月、即亚达月为吉、';
_Est3_8='哈曼奏王曰、有一族、散处尔国诸州、其律异乎万民、不遵王律、容之于王无益、';
_Est3_9='如王悦之、可颁明诏、翦灭斯族、我将以银一万他连得、付于掌国帑者、以储王库、';
_Est3_10='王脱指环、给亚甲族人、哈米大他子哈曼、即犹大人之敌、';
_Est3_11='曰、此银赐尔、斯民亦付尔、随意待之、';
_Est3_12='正月十三日、遂召王之缮写、从哈曼所命书诏、依各州文字、各族方言、缮以御名、钤以王之指环、普告王臣、各州方伯、各族民长、';
_Est3_13='遣邮传诏各州、使于十二月、即亚达月十三日、一日之间、将犹大人、无论老幼、婴孩妇女、尽行杀戮翦灭、俾其陨亡、取其货财、以为己有、';
_Est3_14='所录之诏、颁行各州、宣告各族、使之预备、以待是日、';
_Est3_15='在书珊宫降诏、邮驿遵命、其行甚速、王与哈曼坐而饮、惟书珊邑、则纷扰焉、';
_Est4_1='末底改既知此事、自裂其衣、衣麻蒙灰、出至邑中、大声痛哭、';
_Est4_2='及御门而止、因衣麻者不可入也、';
_Est4_3='诏至各州、犹大人悲甚、禁食、哭泣、哀号、衣麻卧于灰中者众、';
_Est4_4='以斯帖之侍女内竖进而告之、后则忧甚、遗末底改衣、使去其麻、末底改不受、';
_Est4_5='王昔委内竖哈他革侍以斯帖、以斯帖召之、命其往问末底改、何事何故、';
_Est4_6='哈他革遂出、至御门前之场、见末底改、';
_Est4_7='末底改以所遇之事、及哈曼为灭犹大人、许以银输王库之确数、悉告哈他革、';
_Est4_8='又将书珊所颁灭犹大人之诏、付与哈他革、请呈于以斯帖、明告此事、且嘱其入觐、为己族祈求于王前、';
_Est4_9='哈他革返、以末底改之言告以斯帖、';
_Est4_10='以斯帖命哈他革告末底改曰、';
_Est4_11='王之臣仆、及诸州之民皆知、凡未蒙王召、擅入内院觐王者、无论男女、杀无赦、俱为一例、非王向之举其金杖、不得生存、我未蒙召入觐、已三旬矣、';
_Est4_12='或以以斯帖言告末底改、';
_Est4_13='末底改使覆以斯帖曰、勿意尔居王宫、愈于犹大众、必能得免、';
_Est4_14='今尔得居后位、焉知非为此会、如尔斯时缄默无言、则犹大人必从他方、得解脱、蒙拯救、惟尔与父家、将见剿灭耳、';
_Est4_15='以斯帖命覆末底改曰、';
_Est4_16='当集书珊诸犹大人、为我禁食三昼夜、不食不饮、我与侍女亦禁食、然后违例觐王、若亡则亡耳、';
_Est4_17='末底改往、咸遵以斯帖命而行、';
_Est5_1='越至三日、以斯帖衣朝服、立于王宫内院、在王宫相对之所、王在宫中坐其位、对于门、';
_Est5_2='见后以斯帖立于院中、则加恩、向之举金杖、以斯帖乃前、扪其杖端、';
_Est5_3='王谕之曰、后以斯帖、尔何所欲、尔何所求、即国之半、亦必予尔、';
_Est5_4='以斯帖曰、我为王设宴、如王悦之、请与哈曼、今日赴宴、';
_Est5_5='王命曰、使哈曼速行、如以斯帖所言、于是王及哈曼、赴以斯帖所备之宴、';
_Est5_6='宴饮之时、王谓以斯帖曰、尔何所求、我必予尔、尔何所欲、即国之半、亦必为之、';
_Est5_7='以斯帖曰、我之所求所欲、';
_Est5_8='我若沾恩于王前、且王悦之、允我所求、成我所欲、请与哈曼、赴我所设之宴、明日必依王言而行、';
_Est5_9='是日哈曼中心欢悦、欣然而出、然见末底改在御门、不起立、不动身、则怒甚、';
_Est5_10='强涊而归、招其友及妻细利斯至、';
_Est5_11='以其财货之富、子女之繁、及王擢而升之、超于诸伯王臣诸事、悉告之、';
_Est5_12='且曰、后以斯帖设宴、予而外、不许人偕王赴之、明日设宴、我与王又见请、';
_Est5_13='惟见犹大人末底改坐于御门、则此一切、不足为意、';
_Est5_14='其妻细利斯与诸友谓之曰、当具木高五丈、明日求王、悬末底改于上、然后欣然与王赴宴、哈曼悦其言、使具木焉、';
_Est6_1='是夕王不得寝、命取历代史记、乃诵于王前、';
_Est6_2='其中载云、王之二竖、司阍者辟探提列、谋害亚哈随鲁王、末底改首告之、';
_Est6_3='王问曰、末底改因此、膺何尊荣爵位、侍臣对曰、无之、';
_Est6_4='王曰、谁在院中、时、哈曼适进王宫外院、欲与王言、悬末底改于其所具之木、';
_Est6_5='侍臣对曰、哈曼立于院中、王曰、使之入、';
_Est6_6='哈曼入、王问曰、王欲荣者、若何待之、哈曼意谓、王欲荣者、孰逾于我、';
_Est6_7='遂曰、王欲荣之、';
_Est6_8='则取王所服之朝衣、及王所乘戴冠之马、';
_Est6_9='以衣与马、付最尊之大臣一人、以衣衣王所欲荣者、使之乘马、游于邑衢、宣告其前曰、王欲荣者、待之若是、';
_Est6_10='王命哈曼曰、速取衣马、依尔所言、以待坐于御门者、犹大人末底改、凡尔所言、毋少欠缺、';
_Est6_11='哈曼遂取衣马、以衣衣末底改、俾其乘马、游于邑衢、宣告其前曰、王欲荣者、待之若是、';
_Est6_12='末底改反御门、哈曼则忧、蒙首趋归、';
_Est6_13='以所遇之事、悉告其妻细利斯、及诸友朋、彼之智士、暨其妻曰、尔始屈于末底改、如彼果犹大族、尔必不能与抗、终必仆于其前、';
_Est6_14='言时、王之内竖至、亟携哈曼、赴以斯帖所备之宴、';
_Est7_1='王与哈曼、赴后以斯帖之宴、';
_Est7_2='是日宴时、王复问以斯帖曰、后以斯帖、尔何所求、我必予尔、尔何所欲、即国之半、亦必为之、';
_Est7_3='后以斯帖对曰、我若沾恩于王前、且王悦之、则请依我所求、赐我生命、依我所欲、保我民族、';
_Est7_4='我与我民见鬻、欲加杀戮翦灭、俾归陨亡、我侪若被鬻为奴为婢、我则缄默不言、盖以我侪遇祸、较王受损、不足数也、';
_Est7_5='王谓后以斯帖曰、敢起意为此者、谁乎、其人何在、';
_Est7_6='以斯帖曰、厥仇厥敌、即此恶人哈曼也、于是哈曼惊惧、在王与后前、';
_Est7_7='王忿然而起、离席往于御苑、哈曼知王必罪己、则起立、求后以斯帖救其生命、';
_Est7_8='王自御苑复返宴所、见哈曼伏于以斯帖所在之榻、则曰、在宫中、在我前、彼乃强迫后耶、王出斯言、左右遂蒙哈曼面、';
_Est7_9='侍王之内竖哈波拿曰、末底改昔有救王之功、哈曼为之备木、高五丈、今立于己家、王曰、悬之其上、';
_Est7_10='遂以哈曼、悬于为末底改所备之木、王怒乃息、';
_Est8_1='是日亚哈随鲁王、以犹大人之仇哈曼家、付于后以斯帖、末底改亦觐王、盖以斯帖告王为己戚属也、';
_Est8_2='王脱己之指环、由哈曼所夺者、锡末底改、以斯帖委末底改治哈曼家、';
_Est8_3='以斯帖复言于王前、伏其足下、涕泣哀求、除亚甲族人哈曼之害、及攻犹大人之恶谋、';
_Est8_4='王向以斯帖举其金杖、以斯帖起、立于王前、';
_Est8_5='曰、亚甲族人、哈米大他子哈曼、设谋颁诏、杀戮在王诸州之犹大人、如王悦之、我若沾恩于王前、王视为善、王目悦我、则请降谕废之、';
_Est8_6='我民遇害、我何以堪、我族被灭、我何忍见、';
_Est8_7='王谓后以斯帖、及犹大人末底改曰、哈曼欲害犹大人、被悬于木、我以其家赐以斯帖、';
_Est8_8='今可随意、托王名书诏、颁于犹大人、以王指环钤之、盖缮以王名、钤以王指环之诏、莫能废也、';
_Est8_9='三月即西弯月、二十三日、王之缮写见召、从末底改所言书诏、传于自印度至古实、百有二十七州之犹大人、以及大臣、方伯民长、依各州之文字、各族之方言、亦按犹大人之文字方言、';
_Est8_10='缮以亚哈随鲁王名、钤以王之指环、遣邮乘御厩所产快马传之、';
_Est8_12='诏曰、王许各州诸邑之犹大人、于十二月、即亚达月十三日、一日之间咸集、自相扞卫、以保其生、杀戮翦灭各州作势攻彼之人、使之陨亡、及厥妇孺、取其货财、以为己有、';
_Est8_13='书录此诏、颁行各州、宣告各族、使犹大人设备、届期复仇于敌、';
_Est8_14='邮乘御马之快者、奉王命而疾驰、此诏出自书珊宫、';
_Est8_15='末底改衣朝服、厥色蓝白、首冠大金冕、外衣赤枲袍、出自王前、书珊邑民、欢呼喜乐、';
_Est8_16='犹大人咸有光宠尊荣、欣喜欢忭、';
_Est8_17='王诏所至各州大邑、犹大人欣喜欢忭、设筵守为佳日、斯土之民缘畏犹大人、入其籍者多焉、';
_Est9_1='十二月即亚达月、十三日、犹大人之仇、将行王之前诏、冀制犹大人、而反为犹大人所制、';
_Est9_2='是日犹大人、集于亚哈随鲁王各州诸邑、杀戮欲害己者、莫能御之、以诸族咸畏之也、';
_Est9_3='州牧、大臣、方伯、暨从王事之百寮、畏末底改、助犹大人、';
_Est9_4='盖末底改尊于朝廷、名扬诸州、爵位日隆、';
_Est9_5='犹大人以刃击诸敌、杀戮之、翦灭之、凡憾之者、任意而待、';
_Est9_6='在书珊城、犹大人杀五百人、';
_Est9_7='又杀巴珊大他、达分、亚斯帕他、';
_Est9_8='破拉他、亚大利雅、亚利大他、';
_Est9_9='帕玛斯他、亚利赛、亚利代、瓦耶撒他、';
_Est9_10='此十人、乃哈米大他之孙、犹大人敌哈曼之子、惟不取其货财、';
_Est9_11='当日在书珊城、核被杀者之数、呈于王前、';
_Est9_12='王以告后以斯帖曰、犹大人在书珊城中、既杀五百人、并戮哈曼十子、则在王之诸州、其所为者可知矣、今尔何求、我必予尔、尚有所欲、我必为之、';
_Est9_13='以斯帖曰、如王悦之、则请允居书珊之犹大人、明日仍行今日之诏、并以哈曼十子、悬之于木、';
_Est9_14='王命依此而行、颁诏于书珊、遂取哈曼十子悬之、';
_Est9_15='亚达月十四日、居书珊之犹大人复集、杀三百人、惟不取其货财、';
_Est9_16='在王诸州之犹大人亦集、自相扞卫、以保其生、免敌之扰、杀憾己者、七万五千人、惟不取其货财、';
_Est9_17='亚达月十三日行此事、十四日憩息、以为筵宴喜乐之日、';
_Est9_18='居书珊之犹大人、于十三日、十四日会集、十五日憩息、以为设筵喜乐之日、';
_Est9_19='故居乡里之犹大人、今于亚达月十四日、筵宴喜乐、以为佳日、互相馈遗、○';
_Est9_20='末底改录其事、致书在亚哈随鲁王诸州之犹大人、无间远迩、';
_Est9_21='每岁守亚达月之十四日、十五日、';
_Est9_22='以是月是日、犹大人免敌之扰、转忧为喜、转戚为愉、守为佳日、于此二日、筵宴喜乐、互相馈遗、赒恤贫乏、';
_Est9_23='犹大人循末底改所达之书、以始行之事、立为永例、';
_Est9_24='盖亚甲族人、哈米大他子哈曼、谋害犹大人、欲歼其众、掣普珥即签、定日杀戮之、剿灭之、';
_Est9_25='其事为王所知、王则颁诏、使哈曼谋害犹大人之恶计、归于其首、父子俱悬于木、';
_Est9_26='后以普珥音义、名斯二日曰普琳、犹大人缘此书所载、及己所见所遇、';
_Est9_27='议定己与后裔、及凡归附之者、每岁依其例文、届期守此二日、永世弗替、';
_Est9_28='各州诸邑、历世各家、谨记恪守是日、此普琳日、在犹大人中、必不可废、其裔永志弗谖、';
_Est9_29='亚比孩女、王后以斯帖、及犹大人末底改、为文以证普琳之第二书、';
_Est9_30='且以和平诚实之言、致书于亚哈随鲁国、百有二十七州之犹大人、';
_Est9_31='依期守普琳日、循犹大人末底改、及后以斯帖所命、从犹大人为己及裔、所定禁食哭号之例、';
_Est9_32='以斯帖降谕、定守普琳日、其事录之于册、';
_Est10_1='亚哈随鲁王使平陆海岛、咸纳贡税、';
_Est10_2='彼以权力所行、及擢末底改、加以显爵、其事之详、俱载于玛代波斯列王纪、';
_Est10_3='犹大人末底改、位居亚哈随鲁王之次、在犹大人中为尊、见悦于诸同宗、以和平之言、安抚其族、惟求其民之益焉、';
_Job1_1='乌斯地有名约伯者、为人纯全端正、寅畏上帝、离弃诸恶、';
_Job1_2='生子七、女三、';
_Job1_3='其产有羊七千、驼三千、牛五百耦、牝驴五百、仆从众多、在东方、斯人为至大、';
_Job1_4='厥子各于所定之日、设筵于室、邀其姊妹三人共食、';
_Job1_5='宴日既过、约伯召而洁之、晨兴、按其人数、为之献燔祭、盖曰、恐我子干罪、心违上帝、约伯所为恒若此、○';
_Job1_6='一日、上帝众子诣耶和华前、撒但亦与焉、';
_Job1_7='耶和华谓撒但曰、尔奚自、对曰、遍历尘寰、往来其间而返、';
_Job1_8='耶和华曰、我仆约伯、尔留意乎、彼纯全端正、寅畏上帝、离弃诸恶、世无其匹、';
_Job1_9='对曰、约伯寅畏上帝、岂无所为乎、';
_Job1_10='尔岂非藩围其身家、及凡所有乎、锡嘏其手所为、其产增益于地、';
_Job1_11='今且伸手击其所有、必面违尔、';
_Job1_12='耶和华曰、凡彼所有、悉付尔手、惟勿加手于其身、撒但乃退、○';
_Job1_13='一日、约伯子女宴于兄室、';
_Job1_14='使者来告约伯曰、牛耕于田、驴啮刍于侧、';
_Job1_15='示巴人猝至、掠之、以刃杀仆、惟我独逃、以告、';
_Job1_16='言时、又一人至曰、上帝之火、自天而降、焚羊及仆、惟我独逃、以告、';
_Job1_17='言时、又一人至曰、迦勒底人、分为三队猝至、掠驼、以刃杀仆、惟我独逃、以告、';
_Job1_18='言时、又一人至曰、尔子女宴于兄室、';
_Job1_19='大风自野至、击室四隅、室倾、少者被压而死、惟我独逃、以告、';
_Job1_20='约伯遂起、裂衣薙首、伏地而拜、';
_Job1_21='曰、我裸而出母胎、亦裸而归、耶和华与之、耶和华取之、耶和华之名、宜颂美也、';
_Job1_22='约伯于此诸事、不干罪、不非上帝、';
_Job2_1='又一日、上帝众子诣耶和华前、撒但亦与焉、';
_Job2_2='耶和华谓撒但曰、尔奚自、对曰、遍历尘寰、往来其间而返、';
_Job2_3='耶和华曰、我仆约伯、尔留意乎、彼纯全端正、寅畏上帝、离弃诸恶、世无其匹、尔虽激我、无故灭之、彼仍守厥正、';
_Job2_4='撒但对曰、以皮代皮、人愿捐其所有、以保生命、';
_Job2_5='今且伸手击其骨肉、必面违尔、';
_Job2_6='耶和华曰、彼在尔手、惟存其生、';
_Job2_7='撒但退、击约伯、使之发痈、自踵至顶、';
_Job2_8='乃坐于灰、以片瓦搔身、';
_Job2_9='其妻曰、尔犹守正乎、其违上帝而死、';
_Job2_10='曰、尔出言、如愚妇也、我侪自上帝受福、不亦受祸乎、约伯于此诸事、未尝以口干罪、○';
_Job2_11='约伯三友、提幔人以利法、书亚人比勒达、拿玛人琐法、闻彼遭此诸难、各自其地至、相约偕往、哀而慰之、';
_Job2_12='举目遥望、而不之识、大声号哭、各裂其衣、向天扬尘蒙首、';
_Job2_13='同坐于地、历七昼夜、见其忧甚、无与言者、';
_Job3_1='厥后、约伯启口、诅其诞辰、';
_Job3_3='曰、愿我生之日泯没、人言妊男之夕无有、';
_Job3_4='愿是日晦冥、上帝不垂顾之、辉光不烛照之、';
_Job3_5='愿幽暗阴翳取之、叆叇覆之、日蚀恐之、';
_Job3_6='愿是夕为昏黑所夺、不豫于年期、不入乎月数、';
_Job3_7='愿是夕孤寂、不闻欢声、';
_Job3_8='愿彼诅日、有术招鳄者诅之、';
_Job3_9='愿其晨星闇然、盼光不得、曙色不见、';
_Job3_10='因其不闭我母胎之门、不掩我目前之难、';
_Job3_11='我何不堕胎而死、何不甫产而亡、';
_Job3_12='胡为膝接我、乳哺我、';
_Job3_13='非然者、则已宴然而卧、安然而寝、';
_Job3_14='与为己重建邱墟之君相同在、';
_Job3_15='或与有金、以银充室之侯伯相偕、';
_Job3_16='或如未满期之胎、未见光之婴、';
_Job3_17='在彼凶暴者息骚扰、困惫者得康宁、';
_Job3_18='囚者相安、不闻督迫之声、';
_Job3_19='尊卑同居、奴脱于主、○';
_Job3_20='胡为赐光于受难者、赐生于苦心者、';
_Job3_21='彼望死不得、掘地求之、甚于求宝藏、';
_Job3_22='寻获冢墓、则喜乐不胜、';
_Job3_23='人为上帝所域、行径迷茫、胡为锡之以光、';
_Job3_24='我未食而先叹、呻吟之声、有如水涌、';
_Job3_25='所虑者临我、所惧者及我、';
_Job3_26='不得平康、不得安居、不得宴息、而难至焉、';
_Job4_1='提幔人以利法曰、';
_Job4_2='人若试与尔言、尔厌之乎、然谁能自禁不言耶、';
_Job4_3='昔尔训众、手弱者坚之、';
_Job4_4='将踬者以言持之、膝弱者健之、';
_Job4_5='今也灾难临尔、而尔迷惘、迫尔、而尔惊惶、';
_Job4_6='尔之所恃、非在寅畏乎、尔之所望、非在正行乎、';
_Job4_7='试思无辜者伊谁沦没、端正者何处见绝、';
_Job4_8='以我观之、耕恶种孽、所获如之、';
_Job4_9='上帝吹嘘、彼则丧亡、上帝震怒、彼则消灭、';
_Job4_10='狮之吼、与猛狮之声俱息、稚狮之齿见折、';
_Job4_11='老狮绝食而死、牝狮之子离散、';
_Job4_12='我窃得一事、我耳微闻其声、';
_Job4_13='乃于夜间人酣睡时、出于幻想之意、';
_Job4_14='惊骇战栗临我、百骨悚动、';
_Job4_15='神过我前、毛发森竖、';
_Job4_16='彼立、不辨其状、第见有象、在于目前、静默之中、我闻有声云、';
_Job4_17='必死之人、岂义于上帝乎、世人岂洁于造之者乎、';
_Job4_18='即其臣仆、犹不足恃、即其使者、尚责其愚、';
_Job4_19='况居土舍、基尘埃、为蠹所败者乎、';
_Job4_20='旦夕之间、即见毁灭、永归乌有、无人介意、';
_Job4_21='其中幕索、非见夺乎、未得智慧、而陨亡焉、';
_Job5_1='尔且呼吁、有应者乎、诸圣之中、尔谁向乎、';
_Job5_2='忿怒杀愚人、妒忌灭痴者、';
_Job5_3='尝见愚者盘根、我立诅其室家、';
_Job5_4='其子远乎宁域、受屈抑于邑门、无人援拯、';
_Job5_5='饥者食其禾稼、自棘篱而取之、陷阱启口、吞其货财、';
_Job5_6='祸非自土而生、灾非自地而发、';
_Job5_7='人生遇难、如火星之飞扬、';
_Job5_8='若我、则必仰望上帝、以事托之、';
_Job5_9='彼行大事不可测、行奇事不胜数、';
_Job5_10='降雨于土壤、赐水于田畴、';
_Job5_11='卑者置之于高处、忧者举之于宁域、';
_Job5_12='败狡者之计、俾其所谋不得成、';
_Job5_13='令智者自中其诡计、使谲者之谋早败、';
_Job5_14='若辈昼遇晦冥、午间扪搎、有如昏夜、';
_Job5_15='惟上帝脱贫人于口中刀、援之于强者手、';
_Job5_16='如是、穷乏者有望、不义者缄口、○';
_Job5_17='上帝所惩者有福、故全能者之谴责、尔勿轻视、';
_Job5_18='盖彼破之、而复裹之、伤之、而手医之、';
_Job5_19='尔遇六灾、彼必救之、即遭七难、祸不及身、';
_Job5_20='饥时拯尔于死亡、战时脱尔于锋刃、';
_Job5_21='口舌之害、尔得避匿、灾祸临时、尔无畏惧、';
_Job5_22='遭毁灭饥馑而反笑、遇野兽亦无恐、';
_Job5_23='田石尔与盟、野兽与尔和、';
_Job5_24='帐幕之安可知、稽尔羊牢、无有所失、';
_Job5_25='且知尔族繁衍、尔裔如地上之茂草、';
_Job5_26='尔寿满盈、始归坟墓、譬诸禾束、届期盖藏、';
_Job5_27='此理我已详察、诚为如是、尔其闻而知之、自得其益、';
_Job6_1='约伯曰、';
_Job6_2='惟愿权我之忧、衡我之难、';
_Job6_3='较诸海沙尤重、故我言词造次、';
_Job6_4='全能者之矢、入于我躬、我神饮其毒、上帝之威烈、列陈攻我、';
_Job6_5='野驴有薪岂呼乎、牛有刍岂鸣乎、';
_Job6_6='物淡无盐可食乎、蛋白有味乎、';
_Job6_7='此事乃如可厌之食、我灵弗受之、';
_Job6_8='惟愿得我所求、上帝赐我所望、';
_Job6_9='即其乐意压我、伸手绝我、';
_Job6_10='我则尚有慰藉、纵罹无已之苦、犹可踊跃、因我未违圣者之言、';
_Job6_11='我力若何、尚可待乎、我终若何、尚可忍乎、';
_Job6_12='我力岂石之力乎、我体岂铜乎、';
_Job6_13='我中非无辅助乎、我智非尽屏除乎、';
_Job6_14='人将颓败、失其对全能者之寅畏、其友宜矜恤之、';
_Job6_15='我昆弟行诈伪、如溪之竭、如涧之涸、';
_Job6_16='初因凝冰而闇、雪藏其中、';
_Job6_17='至暖则消、既暑则干、';
_Job6_18='沿溪而行之旅、迂道入野而死、';
_Job6_19='提玛之行旅望之、示巴之群侣企之、';
_Job6_20='失所望则抱愧、至其地则蒙羞、';
_Job6_21='尔曹亦然、见彼威烈、则恐惧焉、';
_Job6_22='我岂云供我、或以物馈我、';
_Job6_23='岂云援我于敌手、赎我于虐人、';
_Job6_24='请尔训诲、我则缄口、且使我知、何事有过、';
_Job6_25='正言之力何其大、惟尔之谴、何所谴耶、';
_Job6_26='尔欲谴言词乎、不知绝望之人、其论如风、';
_Job6_27='尔欲为孤子而探阄、以友朋为贸易、';
_Job6_28='请尔观我、必不觌面言诳、';
_Job6_29='请尔转意、勿为不义、其复转意、我事乃义、';
_Job6_30='我舌有不义乎、我口不辨邪恶乎、';
_Job7_1='人在于世、无战争乎、其日不犹佣人之日乎、';
_Job7_2='奴冀昏暮、佣望工值、';
_Job7_3='我受累月之苦、亦若是、辛劳之夜、为我而定、';
_Job7_4='我寝则曰、何时而兴、而夜何时逝乎、辗转反侧、迄于平旦、';
_Job7_5='我体被蛆与土、肤既合而复裂、';
_Job7_6='我日速于梭、消磨于无望、';
_Job7_7='我命只在呼吸、尔其念之、我目不复见福祉、';
_Job7_8='观者之目、不复见我、尔目视我、我已乌有、';
_Job7_9='如云消散而没、人入阴府、亦不复返、';
_Job7_10='不再归于其室、故土不复识之、';
_Job7_11='缘此、我不自禁我口、我神之痛必言之、我心之苦必诉之、';
_Job7_12='我岂沧海、岂鳄鱼、致尔防御我乎、';
_Job7_13='如曰我床必慰我、我榻必解我忧、';
_Job7_14='则尔以梦幻惊我、以异象恐我、';
_Job7_15='甚至我魂宁愿气闭死亡、愈于寄此骸骨、';
_Job7_16='我厌生命、不欲久存、我日空虚、愿勿顾我、';
_Job7_17='世人维何、致尔大之、而注意焉、';
_Job7_18='每晨临之、每时试之、';
_Job7_19='尔至何时、转目不我顾、待我咽津乎、';
_Job7_20='鉴察人者、我即有罪、于尔何涉、曷以我为的、使我视己为重负、';
_Job7_21='何不赦我过、宥我愆、以我将卧于土、尔勤求我、已不在焉、';
_Job8_1='书亚人比勒达曰、';
_Job8_2='尔为此言、迄于何时、尔口之词、有若狂风、伊于胡底、';
_Job8_3='上帝岂背乎公、全能者岂戾乎义、';
_Job8_4='如尔子女获罪于彼、致受其过之报、';
_Job8_5='尔若勤求上帝、祈于全能者、';
_Job8_6='躬为清洁正直、上帝必为尔憬然、俾尔公义之室振兴、';
_Job8_7='尔始虽微小、终必昌炽、';
_Job8_9='我为昨日之人、罔有知识、在世之日如影、请尔询于前代、务厥祖所考验、';
_Job8_10='彼岂不训告尔、以心内之言语尔乎、';
_Job8_11='苇无泥能生乎、蒲无水能长乎、';
_Job8_12='尚青之时、未经芟刈、先百草而枯槁、';
_Job8_13='忘上帝者、其径亦如斯、不虔敬者、其望必泯灭、';
_Job8_14='所恃者必断折、所赖者乃蛛网、';
_Job8_15='倚室而室不立、扶室而室不存、';
_Job8_16='草受日光、其色青葱、蔓延圃外、';
_Job8_17='根绕垒、深及石、';
_Job8_18='假令被除、离乎其所、其地则不识之、谓曰、未尝见尔、';
_Job8_19='其途中之乐如此、厥后他物自地而生、';
_Job8_20='上帝不弃完人、不扶恶人、';
_Job8_21='必以嬉笑充尔口、欢呼满尔唇、';
_Job8_22='憾尔者必蒙羞耻、行恶者其幕无存、';
_Job9_1='约伯曰、';
_Job9_2='我诚知其若是、但人于上帝前、安能为义、';
_Job9_3='若欲与辩、千难答一、';
_Job9_4='其心明、其力强、自愎而敌之者、孰能亨通、';
_Job9_5='彼发怒以倾山、移山而山不觉、';
_Job9_6='使地震而离所、其柱动摇、';
_Job9_7='命日则不出、封星则不见、';
_Job9_8='独张天宇、履蹈海涛、';
_Job9_9='造北斗参昴、及南方之宫、';
_Job9_10='行大事不可测、行奇事不胜数、';
_Job9_11='过我而我不见、前行而我不觉、';
_Job9_12='彼取之、谁能拒之、孰问之曰、尔何为耶、';
_Job9_13='上帝不回厥怒、助拉哈伯者、屈伏于其下、';
_Job9_14='况我何敢答之、择言与辩、';
_Job9_15='我虽为义、亦不敢答、惟祈于鞫我者而已、';
_Job9_16='我若吁之而蒙允、犹不信其听我声、';
_Job9_17='彼以暴风折我、无故益我之伤、';
_Job9_18='不容我呼吸、以苦充我、';
_Job9_19='若论能力、彼则云我在此、若言讯鞫、彼则云谁定期、';
_Job9_20='我虽为义、我口犹罪我、我虽纯全、我口犹证我背戾、';
_Job9_21='我乃纯全、而不自顾、厌我生命、';
_Job9_22='事皆一致、故曰完人恶人、俱为上帝所灭、';
_Job9_23='如灾忽行杀戮、无辜者遘难、彼必笑之、';
_Job9_24='世界付于恶人之手、蒙蔽鞫者之面、为之者、非上帝而谁、';
_Job9_25='我日速于邮传、趋而不见福祉、';
_Job9_26='日过如扁舟、又如疾下攫物之鹰、';
_Job9_27='我若自谓、必忘我怨、去忧色、为欢容、';
_Job9_28='则因我苦而惧、知尔不以我为无辜、';
_Job9_29='我必见罪、何犹徒劳、';
_Job9_30='我即以雪濯身、以碱洁手、';
_Job9_31='尔必浸我于坑、我衣亦将厌我、';
_Job9_32='彼非人与我等、俾我应答、与同赴审、';
_Job9_33='其间无听讼者、措手于我两造、';
_Job9_34='愿其杖离我、其威烈不复怖我、';
_Job9_35='我则敢言、无所畏葸、盖我自觉非若彼也、';
_Job10_1='我心厌我生命、将纵言我忧、述我中心之苦、';
_Job10_2='语上帝曰、毋拟我罪、示我何因、与我争辩、';
_Job10_3='尔手所造、则虐待之、轻视之、恶人之谋、则焜耀之、尔岂以是为善乎、';
_Job10_4='尔岂肉眼、鉴观岂若世人、';
_Job10_5='尔日岂如人之日、尔年岂如人之年、';
_Job10_6='致尔寻我愆、察我罪、';
_Job10_7='究之、尔知我非恶人、莫能援于尔手、';
_Job10_8='尔手造我、甄陶成形、乃欲灭我、';
_Job10_9='请尔记忆、昔尔造我、犹之合土、今使我复归尘埃乎、';
_Job10_10='其时岂非倾我如乳、凝我如酪、';
_Job10_11='衣我以皮肉、维我以筋骨、';
_Job10_12='赐我生命、加我恩宠、眷佑我神、';
_Job10_13='然尔有意、久蓄于衷、我所知也、';
_Job10_14='我若干罪、尔则注目、必不赦我愆尤、';
_Job10_15='我若行恶、则有祸矣、我若为义、亦不昂首、愧耻盈怀、目击我难、';
_Job10_16='我若昂首、尔则猎我若狮、显奇异于我躬、';
_Job10_17='尔复立证攻我、向我增怒、如军旅迭出以击我、';
_Job10_18='胡为出我于胎、莫若气绝、无目见我、';
_Job10_19='则我虽有若无、出胎即舁于墓、';
_Job10_20='我日非几希乎、请尔止而舍我、俾我稍得慰藉、';
_Job10_21='在我往而不返之先、未至幽冥阴翳之地、';
_Job10_22='其地昏黑幽冥、阴翳混沌、其光乃暗、';
_Job11_1='拿玛人琐法曰、';
_Job11_2='言既多、岂可不答、侈口者、岂得称义、';
_Job11_3='尔之夸诩、岂能俾人缄口、尔之姗笑、岂不致愧、';
_Job11_4='尔曰我道纯正、我在上帝目中为洁、';
_Job11_5='愿上帝发言、启口以攻尔、';
_Job11_6='示尔以智慧之奥秘、盖彼富有知识、当知上帝罚尔、较之尔罪所应受者、犹为少也、';
_Job11_7='尔以考究、可测度上帝乎、尔能洞悉全能者乎、';
_Job11_8='其智高于穹苍、尔能何为、深于阴府、尔有何知、';
_Job11_9='其度宽于地、阔于海、';
_Job11_10='彼若经过、执人而禁之、集人而鞫之、孰能御焉、';
_Job11_11='盖其洞悉虚妄之人、明鉴罪恶、不待忖度、';
_Job11_12='世人空空无知、生而等于野驴之子、';
_Job11_13='尔若秉心正直、向上帝举手、';
_Job11_14='有恶在手、即远屏之、不容不义居于尔幕、';
_Job11_15='则可仰面无愧、坚立不惧、';
_Job11_16='必忘尔苦、忆之如逝水、';
_Job11_17='尔寿高朗、愈于日午、虽有幽暗、终如平旦、';
_Job11_18='因有希冀、则帖然稳固、四周觇望、则坦然宴息、';
_Job11_19='尔可偃卧、恐尔者无人、仰尔者维众、';
_Job11_20='惟彼恶人、其目必盲、逃避无地、彼之所望、在绝其生、';
_Job12_1='约伯曰、';
_Job12_2='尔曹为民、无疑也、智慧将与尔偕亡、';
_Job12_3='然我亦有聪明、不亚于尔、所言之事、谁不知之、';
_Job12_4='我吁上帝、蒙其俞允、而贻笑于邻里、义人完人、乃为笑柄、';
_Job12_5='安居者中存轻视患难之意、足踬者则遇之、';
_Job12_6='寇贼之幕、乃获亨通、以己手为神、激上帝怒者、竟享稳固、';
_Job12_7='试问走兽、彼必训尔、试问飞鸟、亦必告尔、';
_Job12_8='与地言之、彼必诲尔、海中鳞族、亦必语尔、';
_Job12_9='凡此、谁不知乃耶和华所为、';
_Job12_10='动物之生、世人之气、悉在其手、';
_Job12_11='耳岂非辨言、如口之尝食乎、';
_Job12_12='年老者有智慧、寿高者有聪明、';
_Job12_13='在上帝有智慧能力、亦有谋略聪明、';
_Job12_14='毁之不得复建、锢人莫之能释、';
_Job12_15='止水则水涸、出之则地淹、';
_Job12_16='在彼具能力、有智慧、受惑与惑人者、皆其所辖、';
_Job12_17='褫谋夫、携之去、使士师为愚、';
_Job12_18='释君王之所系、转以索系其腰、';
_Job12_19='褫祭司、携之去、使强者倾覆、';
_Job12_20='废忠诚者之才辩、夺年老者之知识、';
_Job12_21='被王侯以羞耻、释倔强者之带、';
_Job12_22='自暗中显彼隐秘、俾阴翳著于光明、';
_Job12_23='使列邦时兴时灭、或廓之、或虏之、';
_Job12_24='夺诸国民长之聪明、使其流离于无路之荒野、';
_Job12_25='若辈无光、暗中摸索、以致蹁跹若醉、';
_Job13_1='此皆我目击之、我耳闻而悉之、';
_Job13_2='尔所知者、我亦知之、不亚于尔、';
_Job13_3='我诚欲与全能者言、与上帝辩、';
_Job13_4='尔乃造妄言者、俱为无用之医、';
_Job13_5='愿尔缄默无言、斯为尔智、';
_Job13_6='请听我之分析、聆我口诉、';
_Job13_7='尔为上帝出妄语、言诡词乎、';
_Job13_8='尔徇上帝之情、为之争辩乎、';
_Job13_9='上帝究尔、岂为美乎、岂可欺上帝、如人之欺人乎、';
_Job13_10='尔若暗然徇情、彼必谴尔、';
_Job13_11='其尊荣不令尔畏乎、其威烈不临于尔乎、';
_Job13_12='尔之格言、乃灰尘之格言、尔之保障、乃土壤之保障、';
_Job13_13='尔其缄默、容我言之、无论何遇、我自当之、○';
_Job13_14='我胡为悬己肉于齿、置己命于手乎、';
_Job13_15='彼必杀我、我无所望、然必以我所行、白于其前、';
_Job13_16='不虔之人、不得诣之、此为我得救之望也、';
_Job13_17='愿尔谛听我言、容我之词、入尔之耳、';
_Job13_18='今我既陈我事、知己为义、';
_Job13_19='谁与我辩、有之、我则缄默、绝气而亡、';
_Job13_20='惟有二事、莫行于我、则我不避尔面、';
_Job13_21='即撤尔手离我、勿以威烈怖我、';
_Job13_22='于是尔问我对、抑我陈尔答、';
_Job13_23='我愆我罪几何、请以我之罪过示我、';
_Job13_24='尔何掩面、以我为雠、';
_Job13_25='尔岂迫风飘之落叶、逐枯槁之草芥乎、';
_Job13_26='乃录苦事以惩我、使任幼年之罪责、';
_Job13_27='尔桎我足、察我蹊径、限我步履、';
_Job13_28='我如已腐之物、为蠹所坏之衣、';
_Job14_1='由妇所生之人、时日短促、忧苦充盈、';
_Job14_2='其出如花、而遭翦伐、如影之驰、不得停留、';
_Job14_3='若是者、尔岂启目视之、俾我受鞫乎、';
_Job14_4='孰能出洁者于不洁、无一能之、';
_Job14_5='人之年日既定、月数在尔、尔为之立限制、不能逾越、';
_Job14_6='请尔转目不顾之、俾得休息、如佣之毕其工、';
_Job14_7='夫木被斫、尚望复萌、柔枝生发不绝、';
_Job14_8='其根虽老于土、其干亦槁于地、';
_Job14_9='及得水汽、必萌芽生枝、同于新植、';
_Job14_10='惟人死而僵、其气既绝、则安在哉、';
_Job14_11='海水竭尽、河涸而干、';
_Job14_12='人亦如是、寝而不兴、迨天终尽、无复觉寤、长眠不起、';
_Job14_13='愿尔藏我于阴府、匿我于隐处、俟尔怒息、为我定期、而记念我、';
_Job14_14='人死岂能复生乎、我愿忍此战争之日、以待被释、';
_Job14_15='尔呼我应、尔手所造、必加顾惜、';
_Job14_16='今尔数我步履、察我罪辜、';
_Job14_17='囊封我过、密缝我愆、';
_Job14_18='山崩而没、磐移其所、';
_Job14_19='水流剥石、浪涌冲沙、尔绝人之望、亦若是、';
_Job14_20='尔常胜人、使之逝世、改其容颜、遣之长往、';
_Job14_21='其子尊荣、彼不之知、降为卑贱、亦不之觉、';
_Job14_22='惟其身痛楚、中心伤悲而已、';
_Job15_1='提幔人以利法曰、';
_Job15_2='智者岂可以虚识为对、以东风充怀乎、';
_Job15_3='岂可以无益之言、无效之语而辩乎、';
_Job15_4='尔乃废人寅畏、阻人虔诚、于上帝前、';
_Job15_5='尔恶训尔之口、尔择谲者之舌、';
_Job15_6='罪尔者、非我也、乃尔口也、尔唇证尔之非、';
_Job15_7='尔为首生之人乎、尔之受造、先于山乎、';
_Job15_8='上帝秘旨、尔得闻乎、智慧尔独擅乎、';
_Job15_9='尔何所知、我侪不知耶、尔何所明、我侪不明耶、';
_Job15_10='我中有皓首者、有高寿者、较尔父尤长、';
_Job15_11='上帝之慰藉、语尔之婉言、尔视为琐屑乎、';
_Job15_12='尔心曷迫尔、尔目曷发赤、';
_Job15_13='致尔专心逆上帝、任口出言词、';
_Job15_14='世人维何、能为洁乎、妇所生者维何、得称义乎、';
_Job15_15='夫上帝不恃其圣者、在其目中、穹苍犹为不洁、';
_Job15_16='况污秽可憎、饮恶如水之人乎、';
_Job15_17='我将示尔、尔其听之、我所见者、我必述之、';
_Job15_18='即哲人受于列祖、而不隐者也、';
_Job15_19='斯地独赐于彼、且无外人经历其间、';
_Job15_20='其言曰、恶人终身劳苦、一生之日、即为强暴所积之年、';
_Job15_21='惊骇之声、常闻于耳、亨通之时、残贼临之、';
_Job15_22='彼不信己可自幽暗而返、乃为锋刃所待、';
_Job15_23='流离求食、曰食何在、自知幽暗之日伊迩、';
_Job15_24='灾难凄惨、使之恐惧、其胜之也、有若备战之王、';
_Job15_25='因其举手以攻上帝、狂傲以敌全能者、';
_Job15_26='彼强厥项、以厚盾冲突之、';
_Job15_27='其面丰腴、其腰肥大、';
_Job15_28='居于荒凉之邑、无人居处、将为邱墟之第、';
_Job15_29='不得富有、其业不恒、其物产不增盛于地、';
_Job15_30='彼不得出幽暗、火灼其枝、必亡于上帝之嘘气、';
_Job15_31='彼勿恃虚伪以自欺、盖虚伪必为其报、';
_Job15_32='未及时而已成、其枝不得复青、';
_Job15_33='如葡萄果、未稔而先落、如橄榄花、既开而即谢、';
_Job15_34='不虔之辈、必无果实、贪贿之幕、必被焚毁、';
_Job15_35='彼惟孕慝生恶、心具诡谲、';
_Job16_1='约伯曰、';
_Job16_2='如斯之言、我闻之屡矣、尔之慰藉、反增苦恼、';
_Job16_3='虚诞之词、有终极乎、尔之应对、何所激耶、';
_Job16_4='我亦能言尔所言、假使尔心处于我心之境、我亦能辑词责尔、向尔摇首、';
_Job16_5='然我必以口坚尔志、以舌解尔忧、';
_Job16_6='我虽言之、我忧不解、我若不言、我忧其离我乎、';
_Job16_7='上帝使我困惫、俾我亲朋离逖、';
_Job16_8='尔拘执我、以惩我罪、憔顇之状、面证我过、';
_Job16_9='以怒破裂我、窘迫我、向我切齿、我敌拭目视我、';
_Job16_10='彼众向我张吻、批颊辱我、集会攻我、';
_Job16_11='上帝付我于不虔之辈、投我于恶人之手、';
_Job16_12='我素平康、彼乃折我、执我之颈、掷而碎我、以我为的、';
_Job16_13='彼之射者环我、剖我肾、不施矜恤、沥我胆于地、';
_Job16_14='屡加毁坏、有若勇士、趋而攻我、';
_Job16_15='我缝麻布于我肤、污我角于尘埃、';
_Job16_16='我面因泣而赤、目蒙阴翳、';
_Job16_17='然我手无虐、我祷维洁、';
_Job16_18='地欤、勿掩我血、勿止我吁、';
_Job16_19='今我在天有为证者、在上有作保者、';
_Job16_20='友朋姗笑、我目对上帝而流涕、';
_Job16_21='愿上帝为人辨冤于其前、并在人之邻里中、';
_Job16_22='盖阅数载、我必行不返之途矣、';
_Job17_1='我神已衰、我日已尽、邱墓已为我备、';
_Job17_2='姗笑者偕我、彼之激我、我目恒睹之、';
_Job17_3='祈给一质、自为我保、尔外、谁与我拊掌乎、';
_Job17_4='尔蔽其心、懵焉无智、故尔弗高举之、';
_Job17_5='凡控其友朋、以为可劫者、其子之目必盲、';
_Job17_6='上帝使我为民话柄、彼众亦唾我面、';
_Job17_7='我目因忧而眊、肢体如影、';
_Job17_8='正人因此骇异、无辜者奋兴、以攻不虔之人、';
_Job17_9='然义人仍守厥道、手洁者久而弥强、';
_Job17_10='尔曹其复来、我于尔中、不得一哲人也、';
_Job17_11='我日已逝、我志所谋、我心所愿、俱已绝矣、';
_Job17_12='彼众变夜为昼、谓光近暗、';
_Job17_13='我若冀阴府为室、于幽暗下榻、';
_Job17_14='谓墓为父、谓虫为母、为姊、';
_Job17_15='则我所望安在、我所冀者、其孰见之、';
_Job17_16='迨至安寝于土、则所望者、下及阴府之楗而已、';
_Job18_1='书亚人比勒达曰、';
_Job18_2='尔寻言词、何时而止、尔其思之、我则与言、';
_Job18_3='曷以我侪为兽、目中视为不洁、';
_Job18_4='尔以忿怒破裂己身、岂得缘尔故、大地见弃、磐石移其所哉、';
_Job18_5='夫恶人之光必灭、其焰不耀、';
_Job18_6='其幕之光必暗、其上之灯必熄、';
_Job18_7='健壮之步履、将见狭隘、自设之计谋、转致倾覆、';
_Job18_8='其足陷之于网罗、自行于羁绊、';
_Job18_9='樊笼钳其踵、机槛拘其身、';
_Job18_10='绳索为之藏于土、罟擭为之设于途、';
_Job18_11='威烈四起、使之惊惶、追逐其后、';
_Job18_12='其力因饥而衰、祸患俟于其侧、';
_Job18_13='其肌肤被噬、其肢体为死亡之长子所吞、';
_Job18_14='彼必见拔于所恃之幕、携诣威烈之王、';
_Job18_15='非彼所属、将居其幕、硫磺播于其处、';
_Job18_16='其根槁于下、其枝翦于上、';
_Job18_17='其志必没于寰宇、其名不传于街衢、';
_Job18_18='将被驱逐、自光入暗、屏之出于世界、';
_Job18_19='在其民中、无子无孙、于其居所、靡有孑遗、';
_Job18_20='后人骇异其日、如前人之恐惶、';
_Job18_21='恶人之家、诚如此、不识上帝者之境遇、亦如此、';
_Job19_1='约伯曰、';
_Job19_2='尔曹搅扰我心、以言摧折我躬、将至何时、';
_Job19_3='尔斥责我十次、苦我而不自愧、';
_Job19_4='设我有过、其过我自任之、';
_Job19_5='尔若向我夸大、申明我耻、';
_Job19_6='当知倾覆我、网围我、乃上帝也、';
_Job19_7='我呼屈抑、而不蒙垂听、我求援助、而不得公断、';
_Job19_8='彼樊我径、俾不得过、置黑暗于我途、';
_Job19_9='褫我荣、脱我冕、';
_Job19_10='四周毁我、我则逝矣、拔我冀望、如拔树然、';
_Job19_11='向我奋怒、视我为敌、';
_Job19_12='其军偕至、筑路攻我、列营以环我幕、';
_Job19_13='使我兄弟乖离、相识疏远、';
_Job19_14='亲戚绝我、密友忘我、';
_Job19_15='家人婢女、以我为外人、视我为异族、';
_Job19_16='呼我仆而不应、口求之而不答、';
_Job19_17='我之气味、我妻以为异、我之祈求、同胞亦怪之、';
_Job19_18='童稚藐我、我若起立、彼则讥讪、';
_Job19_19='契合之友乃憎我、眷爱之人反攻我、';
_Job19_20='我骨贴肤、所遗只此齿龈、';
_Job19_21='我友朋欤、尚其矜我、矜我、因上帝之手、加于我身也、';
_Job19_22='何仿上帝迫我、尔啖我肉、犹未餍乎、';
_Job19_23='惟愿我言见录、我词悉书于卷、';
_Job19_24='以铁笔镌之于石、笵之以铅、俾可永存、';
_Job19_25='我知我之救者维生、终必立于地上、';
_Job19_26='我肤败后、尚于形躯之外、得觐上帝、';
_Job19_27='我将亲见之、目睹之、非外人见之、我心乃消于中矣、';
_Job19_28='尔若谓迫之宜如何、其事之根、在我约伯、';
_Job19_29='则尔当畏刀剑、盖忿怒干刀剑之刑、使尔知有鞫焉、';
_Job20_1='拿玛人琐法曰、';
_Job20_2='我衷怀激烈、我心思迫我、';
_Job20_3='既闻谴责、令我蒙羞、我之慧心相应、';
_Job20_4='尔岂不知伊古以来、置人于世、';
_Job20_5='作恶者夸胜不长久、不虔者喜乐祇俄顷、';
_Job20_6='其尊虽薄天、其首虽及云、';
_Job20_7='终必永亡、同于己粪、素见之者、将曰其人安在、';
_Job20_8='彼必飞逝如梦、寻之不得、被逐若夜间之异象、';
_Job20_9='见之之日、不再见之、其所不复睹之、';
_Job20_10='其子必丐恩于贫者、所得之财、手自偿之、';
_Job20_11='其骨壮如青年、必与之同卧于土、';
_Job20_12='邪慝虽甘于口中、藏于舌底、';
_Job20_13='爱恋不舍、久含于口、';
_Job20_14='其食至腹则变、成为虺胆于中、';
_Job20_15='彼吞货财、必吐之、上帝使之出于其腹、';
_Job20_16='必吸虺之毒、蝮舌必杀之、';
_Job20_17='流蜜与乳之河、彼不得见、';
_Job20_18='劳力所获、必偿还之、不得吞之、所获之财、不得因之而乐、';
_Job20_19='盖彼虐遇贫民、而遗弃之、强据第宅、不得建立、';
_Job20_20='以其中心无厌、故所悦者、无一存留、';
_Job20_21='所遗无不吞噬、故其昌盛弗久、';
_Job20_22='当富有充裕时、必遭艰窘、困苦之人、咸加手于其身、';
_Job20_23='彼将果腹、上帝降以烈怒、食时雨于厥躬、';
_Job20_24='逃避铁器、铜弓发矢穿之、';
_Job20_25='自拔而出之、光明之镞、离乎其胆、而威烈临焉、';
_Job20_26='凡诸幽暗、为其财宝而集、非人所燃之火、必焚其身、灭其幕中所遗、';
_Job20_27='天必彰其罪、地起而攻之、';
_Job20_28='其家产过而不留、消亡于上帝震怒之日、';
_Job20_29='此乃恶人由上帝所得之分、上帝为彼所定之业、';
_Job21_1='约伯曰、';
_Job21_2='尔且谛听我言、乃尔相慰之事、';
_Job21_3='请容我亦言之、后加姗笑可也、';
_Job21_4='我诉冤抑、岂向人乎、何为不焦急乎、';
_Job21_5='尔其注意于我、必将骇异、以手掩口、';
_Job21_6='每有思忆、我则烦扰、遍体战栗、';
_Job21_7='恶人何以生存、享寿、势力烜赫、';
_Job21_8='目睹子孙与之偕立、后嗣在其目前、';
_Job21_9='其家平康、无所畏惧、上帝之杖、不加其身、';
_Job21_10='牡牛孳息、靡有断绝、牝牛产犊、亦不堕胎、';
_Job21_11='孩童出则成群、子女舞蹈、';
_Job21_12='和琴鼓而讴歌、听箫声而欢乐、';
_Job21_13='度日亨通、俄顷下于阴府、';
_Job21_14='若辈对上帝曰、尔其去我、我不愿知尔道、';
_Job21_15='全能者谁、致我事之、祈之有何益乎、';
_Job21_16='然其福非在己手、恶人所谋、我乃远之、';
_Job21_17='其灯见灭、其祸猝来、上帝赫怒、加以困苦、';
_Job21_18='彼若飘于风前之草芥、狂飇吹散之秕糠、何尝有是事哉、';
_Job21_19='尔曰、上帝积其恶、罚其嗣、然何不报于其身、使自知之、';
_Job21_20='俾目睹其败亡、亲饮全能者之忿怒、';
_Job21_21='其月数既尽、奚虑其家室、';
_Job21_22='上帝既鞫居高者、有人能以知识教之乎、';
_Job21_23='有人至死、身躯壮健、无不平康安逸、';
_Job21_24='胸鬲脂充、骸骨髓润、';
_Job21_25='又有至死、心怀困苦、未尝享福、';
_Job21_26='要皆偃卧土中、为蛆所覆、';
_Job21_27='我知尔意、与尔所以枉我之谋、';
_Job21_28='尔曰、霸者之室家安在、恶人之居幕奚存、';
_Job21_29='尔未询行路之人乎、不知其引证乎、';
_Job21_30='即恶人于患难之日获免、在震怒之时得脱、';
_Job21_31='彼之所行、孰面语之、彼之所作、谁能报之、';
_Job21_32='虽然、至终被舁于墓、人守其陵、';
_Job21_33='彼以幽谷之块为甘、先之往者无数、从其后者甚繁、';
_Job21_34='如是、尔之应答既谬、何为徒慰我乎、';
_Job22_1='提幔人以利法曰、';
_Job22_2='世人岂能益上帝乎、智者祇益己耳、';
_Job22_3='尔为公义、岂全能者之乐乎、尔行完全、岂为其利乎、';
_Job22_4='彼之责尔鞫尔、岂因尔敬虔乎、';
_Job22_5='尔之恶、岂非大乎、尔之过、乃无穷也、';
_Job22_6='盖尔无故、取同侪之质、剥贫寒之衣、';
_Job22_7='惫者不饮以水、饥者不给以食、';
_Job22_8='强者得土、尊者居之、';
_Job22_9='尔使嫠妇徒返、孤子折肱、';
_Job22_10='是以机槛环尔、恐惧猝临扰尔、';
_Job22_11='幽暗蔽尔目、洪水没尔身、';
_Job22_12='上帝岂非在高天乎、星辰之所、何其高耶、';
_Job22_13='尔则曰、上帝何知、岂能自幽深之中行鞫哉、';
_Job22_14='密云蔽之、使不得见、彼第游行于穹苍耳、';
_Job22_15='尔岂欲循古昔之道、恶人所履者乎、';
_Job22_16='彼未及期而见夺、其基被冲若溪流、';
_Job22_17='彼谓上帝曰、尔其去我、全能者能为我何为、';
_Job22_18='然上帝以嘉物充其室、恶人所谋、我乃远之、';
_Job22_19='义人见其果报则喜、无辜者姗笑之、';
_Job22_20='曰、起而敌我者见绝、其余为火所焚、';
_Job22_21='当识上帝、而得平康、福祉则必临尔、';
_Job22_22='谓受其口之训、存其言于心、';
_Job22_23='尔若归向全能者、除尔幕中之不义、必得建立、';
_Job22_24='尔其掷矿金于尘埃、掷俄斐之金于涧石、';
_Job22_25='则全能者为尔矿金、为尔宝银、';
_Job22_26='尔必以全能者为悦、仰面于上帝前、';
_Job22_27='尔祈祷之、彼必垂听、偿尔所愿、';
_Job22_28='所志必成、光照尔途、';
_Job22_29='尔见卑降、仍谓必得高升、谦逊之人、上帝必救援之、';
_Job22_30='即有罪之人、上帝亦拯之、彼因尔手之洁、必蒙救济、';
_Job23_1='约伯曰、';
_Job23_2='今我之诉、谓为悖逆、而所受之谴责、甚于我之呻吟、';
_Job23_3='深愿知于何处寻之、诣乎其位、';
_Job23_4='以我之狱、陈于其前、辨白之词、充乎我口、';
_Job23_5='必得知其所答、悉其所言、';
_Job23_6='彼岂以其大能与我争乎、非也、必俞允我、';
_Job23_7='在彼、正人可与之辩、则我得永脱于鞫者、';
_Job23_8='我行于前、彼不在焉、我退于后、亦不见之、';
_Job23_9='彼造作于左、我不能睹、彼隐匿于右、我不克觏、';
_Job23_10='惟彼知我行径、既经试链、我必出如精金、';
_Job23_11='我足谨履其步武、我守其道而不离、';
_Job23_12='其唇所出之命、我未遗弃、保存其口之言、重于所需之食、';
_Job23_13='惟其志维一、谁能易之、其心所欲、则必行之、';
_Job23_14='为我所定、彼必成之、如是之事、彼多有之、';
_Job23_15='故我在其前而惊惶、思之则恐惧、';
_Job23_16='上帝使我心颓败、全能者使我惊骇、';
_Job23_17='我之恐惧、非因幽暗、非因昏黑蔽我面也、';
_Job24_1='全能者既定鞫期、识之者何不见其日乎、';
_Job24_2='有人迁移地界、夺群畜而牧之、';
_Job24_3='驱孤子之驴、取嫠妇之牛为质、';
_Job24_4='使贫者避道、世间穷民、尽皆藏匿、';
_Job24_5='彼等有若野驴、出而操作、亟于觅食、广漠之地、给食其子、';
_Job24_6='各于田间、刈其野谷、摘恶人所遗之葡萄、';
_Job24_7='夜间露体而偃卧、寒时无衣以蔽身、';
_Job24_8='为山雨所淋、因无避所、栖身磐石、';
_Job24_9='又有夺孤子于母怀、取穷人所服者为质、';
_Job24_10='使之无衣、裸体游行、枵腹而负禾束、';
_Job24_11='造油于其人之院、践酒于其醡、而己则燥渴、';
_Job24_12='大邑之人叹息、伤者之心悲哀、惟此残暴、上帝弗之顾也、';
_Job24_13='复有人背弃光明、不知其道、不由其路、';
_Job24_14='杀人者黎明即起、杀困苦、戮贫乏、夜则为盗、';
_Job24_15='行淫者目俟昏暮、自蔽其面、曰、无目见我、';
_Job24_16='行窃者昏夜穿屋、旦昼匿迹、不识光明、';
_Job24_17='若辈视平旦如幽暗、因知幽暗之可惧也、';
_Job24_18='尔曰、恶人速亡、如物泛水、其业见诅于地、不得复入其葡萄园、';
_Job24_19='亢旱酷热、消没雪水、阴府消没罪人、';
_Job24_20='其胎忘之、蛆虫食而甘之、不复见忆、不义之人、如树被折、';
_Job24_21='彼乃吞灭不育之妇、恶待媰孀、';
_Job24_22='然上帝以其能力、保存强者、生活无望之人、使之兴起、';
_Job24_23='赐以安居、俾得平康、目眷其途、';
_Job24_24='彼被高举、未几而逝、卑降见移、与众无殊、有若谷穗被刈、';
_Job24_25='如其不然、谁证我乃言诳、辩我词为虚乎、';
_Job25_1='书亚人比勒达曰、';
_Job25_2='权能威严、兼在上帝、彼施和平、于其高处、';
_Job25_3='其军岂有数乎、其光孰不照乎、';
_Job25_4='世人于上帝前、何能为义、妇所生者、何能为洁、';
_Job25_5='在其目中、月无光耀、星不清洁、';
_Job25_6='况如蛆之世人、如虫之人子乎、';
_Job26_1='约伯曰、';
_Job26_2='无力者、尔若何助之、弱臂者、尔若何救之、';
_Job26_3='无知者、尔若何启迪之、大显实智、';
_Job26_4='尔向谁而言、谁之神自尔而出、';
_Job26_5='在大水及水族之下、幽魂战栗、';
_Job26_6='于上帝前、阴府显露、死域无蔽、';
_Job26_7='有北极于清虚、悬大地于空际、';
_Job26_8='涵水于密云、而云不裂、';
_Job26_9='障蔽厥位、布云其上、';
_Job26_10='划界于水面、至明暗之境、';
_Job26_11='因其叱咤、天柱震惊、';
_Job26_12='以其能平静沧海、以其智击破波涛、';
_Job26_13='以其神妆饰碧落、以其手刺杀飞龙、';
_Job26_14='此其工作之末、我所闻之声响、何其微小、至有力之雷霆、又孰能测之、';
_Job27_1='约伯续申其词曰、';
_Job27_2='上帝夺我理、全能者苦我魂、我指其生而誓、';
_Job27_3='我命尚在于中、上帝之气、仍在我鼻、';
_Job27_4='我口决不言非义、我舌亦不道诡谲、';
_Job27_5='我断不以尔为是、至死不去我正、';
_Job27_6='持守我义而弗失、我心毕生不我责、';
_Job27_7='愿我敌同于恶人、起而攻我者、同于不义之人、';
_Job27_8='不虔之辈、虽得货利、上帝夺取其魂、尚有何望、';
_Job27_9='患难临之、上帝岂听其吁乎、';
_Job27_10='彼岂以全能者为悦、恒祷上帝乎、';
_Job27_11='上帝之作为、我将示尔、全能者之道、我不隐之、';
_Job27_12='尔皆见此、何故成为虚妄、';
_Job27_13='恶人由上帝所受之分、强暴者由全能者所得之业、';
_Job27_14='即其子孙若繁、乃为锋刃、后裔不得饱食、';
_Job27_15='其所遗者、必死而葬、嫠妇亦不举哀、';
_Job27_16='彼虽积金如尘、备衣如土、';
_Job27_17='然彼备之、而义人衣之、无辜者分其金、';
_Job27_18='其筑室也、如虫作窝、如守望者构庐、';
_Job27_19='彼富而卧、不得殡殓、转瞬之间、已归乌有、';
_Job27_20='威烈如波涛及之、狂飇于夜间劫之、';
_Job27_21='东风飘之长往、暴风吹之离所、';
_Job27_22='上帝射之、不施矜恤、欲逃其手而不得、';
_Job27_23='人向之鼓掌、叱之离所、';
_Job28_1='出银有矿、炼金有方、';
_Job28_2='铁取于土、铜镕于石、';
_Job28_3='人立限于晦冥、究幽暗阴翳之矿石、至乎其极、';
_Job28_4='凿穴于荒墟、人迹不到、缒而下、与人相隔、悬摇靡定、';
_Job28_5='若夫地上、则产粮食、其下翻起、如被火攻、';
_Job28_6='其石蕴碧玉、藏金沙、';
_Job28_7='其道鸷鸟不识、鹰目未窥、';
_Job28_8='恶兽未履、猛狮未过、';
_Job28_9='其人手凿坚石、倾陷山根、';
_Job28_10='凿石出川、珍宝悉睹、';
_Job28_11='杜塞渗漏、蕴藏毕见、';
_Job28_12='惟智慧何处可寻、明哲之所安在、';
_Job28_13='其值人不之知、生人之地、亦不得见、';
_Job28_14='深渊曰、不在我中、沧海曰、不与我偕、';
_Job28_15='不能以金购之、不能衡银、以为其值、';
_Job28_16='俄斐之金、红玉碧玉、不足较其值、';
_Job28_17='黄金琉璃、不能为其匹、精金之器、不足与之易、';
_Job28_18='珊瑚水晶、俱无足论、智慧之值、愈于珍珠、';
_Job28_19='古实黄玉、不足与之比、精金不足较其值、';
_Job28_20='然则智慧奚自、明哲之所何在、';
_Job28_21='隐于群生之目、蔽于天空之鸟、';
_Job28_22='死域与沦亡曰、我闻其名、';
_Job28_23='上帝悉其道、识其处、';
_Job28_24='以其鉴观地极、遍察天下、';
_Job28_25='为风定其轻重、量度诸水、';
_Job28_26='为雨露立法、为雷电定程、';
_Job28_27='其时上帝明见之、宣示之、坚定之、穷究之、';
_Job28_28='谓人曰、寅畏主为智慧、远邪恶为明哲、';
_Job29_1='约伯续申其词曰、';
_Job29_2='惟愿如曩昔之月、如上帝顾我之日、';
_Job29_3='是时、其灯照于我首、我赖其光、经行暗中、';
_Job29_4='当我壮年、上帝友谊、在于我幕、';
_Job29_5='全能者尚偕我、子女环绕我、';
_Job29_6='乳之酪濯我足、石出油而成河、';
_Job29_7='我出、至于邑门、设位街衢、';
_Job29_8='少者见我引避、老者起立、';
_Job29_9='侯伯禁言、以手掩口、';
_Job29_10='尊者缄默、舌贴于腭、';
_Job29_11='耳闻我而祝嘏、目睹我而为证、';
_Job29_12='因我拯哀呼之贫民、救无助之孤子、';
_Job29_13='将亡者之祝嘏临我、我使嫠妇心乐而歌、';
_Job29_14='我以义为衣、以公为袍为冕、';
_Job29_15='我为瞽者之目、跛者之足、';
_Job29_16='为贫乏者之父、察不识者之事、';
_Job29_17='折不义者之齿、夺其所劫于口、';
_Job29_18='自谓必终于我巢、增加我日、如沙之多、';
_Job29_19='我根延及水泉、甘露终夜霑于我枝、';
_Job29_20='我荣恒新、我弓在手日强、';
_Job29_21='人听我而静俟、默候我之意旨、';
_Job29_22='我既言之、莫赞一词、我言如雨润之、';
_Job29_23='徯我如望甘霖、张口如待春雨、';
_Job29_24='彼无倚赖、我则含笑、我之容光、不因彼而变易、';
_Job29_25='我坐首位、为之择道、如王居于军中、亦如慰居丧之人焉、';
_Job30_1='今也年少于我者姗笑我、若辈之父、我曾藐视、不欲列之于守羊之犬中、';
_Job30_2='其壮年之气既衰、其手之力、于我何益、';
_Job30_3='彼因匮乏饥饿、形躯消瘦、啮燥土于荒凉幽暗之中、';
_Job30_4='采藜藿于丛林、取罗腾之根以为食、';
_Job30_5='为人所逐、人喊其后、若喊寇贼、';
_Job30_6='致居幽谷、在于土穴岩窟、';
_Job30_7='呼于丛林之中、集于荆棘之下、';
_Job30_8='原为愚陋之裔、爰被挞逐、离其故土、';
_Job30_9='今我为其歌词、作其话柄、';
_Job30_10='憎我远我、唾我面、而不自禁、';
_Job30_11='盖彼释其绳索、加我以苦、脱其羁勒、在于我前、';
_Job30_12='下流之辈、起于我右、推移我足、兴筑灭我之路、';
_Job30_13='无与为伍之人、毁我之道、速我之祸、';
_Job30_14='其来也、如由巨缺、在毁坏之间、轸转于我身、';
_Job30_15='威烈反击我躬、驱逐我荣如风、我福如云之逝、';
_Job30_16='我魂颓败、患难之日执我、';
_Job30_17='夜间我骨被刺、痛楚啮我无已、';
_Job30_18='因上帝之大力、我衣敝污、拘束我身、如领束项、';
_Job30_19='彼掷我于泥中、我则如尘如灰、';
_Job30_20='我吁尔、而尔弗听、我起立、而尔注视、';
_Job30_21='尔之于我、转为残酷、以手力迫我、';
_Job30_22='举我使乘狂风、消灭我于巨暴、';
_Job30_23='我知尔必致我于死、入为群生所定之室、';
_Job30_24='然人颠仆、岂不伸手、遇灾岂不呼援、';
_Job30_25='人遭难、我岂非为之哭泣、人贫乏、我岂非为之忧心、';
_Job30_26='我望福祉、而祸害至、我待光明、而幽暗来、';
_Job30_27='中心烦扰不安、患难之日、临及我身、';
_Job30_28='我肤黧黑、非因日暴、立于会中、呼号求助、';
_Job30_29='我与野犬为弟兄、与鸵鸟为伴侣、';
_Job30_30='我肤既黑而脱、我骨因热而焦、';
_Job30_31='我琴成悲声、我箫发哀响、';
_Job31_1='我既与目为约、安能顾视少女、';
_Job31_2='自在上之上帝、所得之分维何、自居高之全能者、所受之业维何、';
_Job31_3='在于不义者、岂非祸患乎、在于行恶者、岂非灾害乎、';
_Job31_4='上帝岂非鉴察我道途、悉数我步履乎、';
_Job31_5='愿我被权以公平之衡、使上帝知我之正、';
_Job31_6='我若行为虚妄、足趋诡诈、';
_Job31_7='步履离道、心从我目、污沾我手、';
_Job31_8='则愿我所播者、他人食之、田所产者、他人拔之、';
_Job31_9='如我心为妇女所惑、窥伺邻舍之门、';
_Job31_10='则愿我妻为他人旋磨、他人与之同室、';
_Job31_11='盖此为重罪、士师当罚之恶、';
_Job31_12='亦为火、焚毁至于死域、灭我所有、';
_Job31_13='仆婢与我有争、我若轻视其情、';
_Job31_14='上帝兴起、我将何为、迨其临格、我将何言、';
_Job31_15='造我于胎者、不亦造彼乎、创彼及我于胎者、非一乎、';
_Job31_16='我若禁贫者得其所愿、使嫠妇之目失望、';
_Job31_17='一饭之微、我若独食、不与孤子共之、';
_Job31_18='其实我自幼年、收养孤子、如育于父、自出母腹、引导媰孀、';
_Job31_19='我若见人无衣而亡、贫者无服蔽体、';
_Job31_20='其人若未得衣、为我祝嘏、其身若未以我羊绒而暖、';
_Job31_21='我在邑门、见有助我者、即举手以攻孤子、';
_Job31_22='则愿我肩脱于缺盆骨、我之臂骨断折、';
_Job31_23='盖我以上帝降灾为可畏、因上帝之威、不敢有所为、';
_Job31_24='我若惟金是望、谓精金曰、尔为我之所恃、';
_Job31_25='若以货财之丰、手获之多为乐、';
_Job31_26='若见日发其曜、月行于光、';
_Job31_27='中心受惑、接吻于手、';
_Job31_28='此亦为士师当罚之罪、乃违逆在上之上帝也、';
_Job31_29='我若因憾我者被灭而欣喜、缘其遭祸而气扬、';
_Job31_30='其实不容我口干罪、以诅绝其生命、';
_Job31_31='若我幕中人未尝云、孰见有人不得其食而饱、';
_Job31_32='宾旅不使宿于街衢、启门而接行人、';
_Job31_33='若犹世人自掩己罪、匿恶于怀、';
_Job31_34='因畏大众、惧宗族之藐视、以致缄口、杜门不出、';
_Job31_35='愿有人听我辨白、我署押于此、全能者可答之、愿得我敌所书之词、';
_Job31_36='我必负之于肩、戴之于首以为冕、';
_Job31_37='我之步武、悉述于彼、毅然如君、直造其前、';
_Job31_38='如我田畴呼而责我、陇亩相与哭泣、';
_Job31_39='我若食其产、而不偿其值、或使原主丧命、';
_Job31_40='则愿生荆棘以代麦、生草莱以代麰、约伯之词毕矣、';
_Job32_1='约伯自视为义、三人不复答之、';
_Job32_2='有以利户者、布西人、兰族、巴拉迦之子也、因约伯义己、而不义上帝、则怒、';
_Job32_3='且怒三友、无言以答约伯、而犹罪之、';
_Job32_4='彼以三友年长于己、俟其言竟、';
_Job32_5='见其无词以对、则怒、';
_Job32_6='曰、我幼尔耄、故退让、不敢陈我意、';
_Job32_7='自谓历日多者、当讲论、享年永者、当以智诲人、';
_Job32_8='然人衷有神、全能者之气、畀以聪明、';
_Job32_9='尊者不尽有智、老者不尽明义、';
_Job32_10='故我曰、试听我言、我亦陈我意、';
_Job32_11='我俟尔言、倾听尔辩、待尔穷究所欲言者、';
_Job32_12='细察尔中、无人折服约伯、而答其言、';
_Job32_13='勿谓我侪得见智慧、惟上帝能折之、人则不能、';
_Job32_14='约伯非与我辩、我亦不以尔言答之、';
_Job32_15='彼皆愕然、不复应对、莫措一辞、';
_Job32_16='既皆缄默、静立无言、则我犹复待乎、';
_Job32_17='亦尽我分而辩、指陈己意、';
_Job32_18='我言盈怀、我衷之神激我、';
_Job32_19='我腹如满于酒、无隙可出、有若新囊、几至破裂、';
_Job32_20='我必言之乃可舒、亦必启口以应答、';
_Job32_21='请勿使我徇情、我不阿谀、';
_Job32_22='盖我不知阿谀、若然、造我者必速灭我、';
_Job33_1='约伯乎、请听我言、悉聆我语、';
_Job33_2='我今启口、鼓舌而谈、';
_Job33_3='我言必显中心之正、我唇实陈所知、';
_Job33_4='上帝之神造我、全能者之气生我、';
_Job33_5='如能之、则答我、起而陈尔言于我前、';
_Job33_6='我于上帝前、与尔相同、亦由土而成、';
_Job33_7='我不以威惊吓尔、亦不以势重压尔、';
_Job33_8='我耳曾闻尔声、听尔言云、';
_Job33_9='我清洁无过、无辜无愆、';
_Job33_10='上帝寻隙攻我、视我为敌、';
_Job33_11='桎我足、察我径、';
_Job33_12='我则应之曰、尔言此、不义矣、盖上帝卓越于人、';
_Job33_13='胡为与之争、其所行者、不自陈述、';
_Job33_14='上帝言之、而人弗顾、又复言之、';
_Job33_15='乃于人酣寝、偃卧在床时、以梦与夜间之异象示之、';
_Job33_16='启人之耳、以坚厥训、';
_Job33_17='使人改其意志、遏其骄矜、';
_Job33_18='以救其魂不陷于坑坎、其命不亡于锋刃、';
_Job33_19='人卧于床、被惩以苦、骨中疼痛、历久不已、';
_Job33_20='灵厌食物、心恶珍馐、';
_Job33_21='肉消不见、素未显露之骨、亦皆凸出、';
_Job33_22='其魂临乎坑坎、其命近于殄灭、';
_Job33_23='设有天使千中之一、与之同在、为之解释、示人所当为者、';
_Job33_24='则上帝悯之曰、可援之、免其陷于坑坎、我得一赎之者矣、';
_Job33_25='其肤光润、胜于幼稚、转为少年、';
_Job33_26='祈祷上帝、蒙其悦纳、使之欢然觐见、而复其人之义、';
_Job33_27='彼则歌于人前曰、昔我干罪、颠覆正义、所为无益、';
_Job33_28='上帝救赎我魂、免入坑坎、我之生命、复睹光明、';
_Job33_29='凡此诸事、上帝行之于人者、至再至三矣、';
_Job33_30='以援其魂于坑坎、俾得生人之光照、';
_Job33_31='约伯乎、尔其谛听、静默俟我言之、';
_Job33_32='如有所言、尔其答我、我欲义尔、';
_Job33_33='否则缄默以听、我则以智训尔、';
_Job34_1='以利户又曰、';
_Job34_2='尔哲人乎、其听我言、尔达人乎、侧耳而听、';
_Job34_3='盖耳之察言、犹口之尝食、';
_Job34_4='我侪当择其正、共喻其善、';
_Job34_5='约伯尝曰、我乃义、而上帝夺我理、';
_Job34_6='我虽直、而视我为诳、虽无过、而我创不可疗、';
_Job34_7='谁如约伯饮侮慢、如饮水、';
_Job34_8='与作孽者为侣、与恶人同行、';
_Job34_9='彼云、人乐上帝、无所裨益、';
_Job34_10='故尔智者、其听我言、上帝决不为恶、全能者断不作孽、';
_Job34_11='乃必按人所为而报之、依人所行而施之、';
_Job34_12='上帝诚不为恶、全能者必不背义、';
_Job34_13='其治地之任、谁畀之、其理世之职、谁托之、';
_Job34_14='彼若定志为己、使神与气归之、';
_Job34_15='则凡有血气者必偕亡、世人咸归于土、';
_Job34_16='尔若有智、则当聆此、谛听我言、';
_Job34_17='恶义者、岂得操权乎、秉公有能者、尔岂罪之乎、';
_Job34_18='谓君王曰、尔为鄙陋、谓侯伯曰、尔为邪恶、其宜乎、';
_Job34_19='况不偏视王公、不歧视贫富者乎、盖皆其所造也、';
_Job34_20='中夜俄顷之间、彼众死亡、庶民被震而逝、强者见逐、非假人手、';
_Job34_21='其目鉴人道途、观人步履、';
_Job34_22='无幽暗晦冥、俾恶人自匿、';
_Job34_23='上帝于人、无庸再三思维、始令受鞫于其前、';
_Job34_24='彼折有能之辈、其术莫测、使他人代其职、';
_Job34_25='彼原悉其所行、夜间倾之、使之灭亡、';
_Job34_26='以之为恶、击之于众前、';
_Job34_27='盖彼悖逆、不从上帝、不顾厥道、';
_Job34_28='致令贫乏者之哀求、达于其前、受虐者之呼吁、为其所闻、';
_Job34_29='上帝安人、谁能罪之、上帝掩面、谁能觐之、于国于人皆然、';
_Job34_30='致不虔者、不得操权、免其罔民、';
_Job34_31='有谁谓上帝曰、我既受责、不再犯罪、';
_Job34_32='我所不明、请尔示我、若曾行恶、不复为之、';
_Job34_33='上帝之报、必徇尔意、而尔弗受乎、尔自择之、我不与也、如有所知、尚其言之、';
_Job34_34='有智之士、凡闻我言之达人、必谓我曰、';
_Job34_35='约伯所言无知、其词不慧、';
_Job34_36='愿约伯被试至极、以其辩同于恶人也、';
_Job34_37='其罪之上、加以悖逆、在我侪中鼓掌、对于上帝、啧有烦言、';
_Job35_1='以利户又曰、';
_Job35_2='尔以为有理、自谓我之义、愈于上帝之义乎、';
_Job35_3='致云、我何所得、较之干罪、何所益乎、';
_Job35_4='我将答尔、及尔同侣、';
_Job35_5='试观诸天、瞻视高于尔之穹苍、';
_Job35_6='如尔干罪、与上帝何涉、尔罪增多、与上帝何与、';
_Job35_7='如尔为义、于彼何加、彼于尔手何所得乎、';
_Job35_8='尔恶或损同类、尔义或利世人、';
_Job35_9='人因多虐而呼号、缘强者之臂而呼救、';
_Job35_10='惟无人云、造我之上帝、赐人夜歌者安在、';
_Job35_11='其教我侪、使胜于地上之兽、俾智于空中之鸟、';
_Job35_12='人因恶者之骄侈而呼吁、而莫之应、';
_Job35_13='虚诞之呼吁、上帝诚不之听、全能者不之顾、';
_Job35_14='况尔乎、尔乃曰、不得见之、我之事理在其前、惟俟之而已、';
_Job35_15='今因上帝未加以怒、不甚介意于傲慢、';
_Job35_16='故约伯空启厥口、多发无知之言、';
_Job36_1='以利户又曰、';
_Job36_2='容我片时、我将示尔、我为上帝犹有所言、';
_Job36_3='我之所知、取诸深远、归义于造我者、';
_Job36_4='我言实不为诳、有智识俱备者、与尔偕也、';
_Job36_5='上帝大能、不藐视人、其智甚广、';
_Job36_6='为恶者不卫其生、困苦者俾得其直、';
_Job36_7='彼顾义人、不转厥目、使同君王、永坐于位、以致崇高、';
_Job36_8='若系于缧绁、拘于困苦之索、';
_Job36_9='则指其作为、与其过失、即其骄泰之行、';
_Job36_10='爰启其耳、俾受训诲、命之去恶而返、';
_Job36_11='如其听从奉事、则必度日亨通、历年安乐、';
_Job36_12='苟不听从、则必死于锋刃、无知而亡、';
_Job36_13='心不虔者、积累震怒、虽受束缚、而不祈求、';
_Job36_14='其灵夭折、其毕命也、与受污者同科、';
_Job36_15='困苦者、上帝以其苦拯之、于暴虐之际启其耳、';
_Job36_16='亦欲导尔、出于危迫、入于宽广不狭之区、且陈于尔几者、俱满肥甘、';
_Job36_17='惟尔充盈恶人之议、故鞫与义、拘执尔身、';
_Job36_18='勿为怒激而拒惩责、勿因赎重而致偏行、';
_Job36_19='尔之财贿、及所有之势力、能使尔免于患难乎、';
_Job36_20='勿慕黑夜、即众民见除、而离其所之时、';
_Job36_21='慎之哉、勿恋恶、盖尔择此、愈于苦也、';
_Job36_22='上帝巍然、以能而行、彼之为师、谁其如之、';
_Job36_23='谁定其道、孰能谓之曰、尔所行非义、';
_Job36_24='当忆大其作为、乃人所歌颂者、';
_Job36_25='人皆见之、自远观之、';
_Job36_26='上帝至大、我侪不之悉、其寿不可测、';
_Job36_27='彼取涓滴、由雾化为雨、';
_Job36_28='空际淋漓、沛然普及于众、';
_Job36_29='云雾之展布、天幕之震轰、谁能明之、';
_Job36_30='闪光普照其四周、覆以海底、';
_Job36_31='彼以此惩罚万民、亦以之丰赐粮食、';
_Job36_32='掌握电光、命其中的、';
_Job36_33='雷声显著之、亦以其升腾、示牲畜焉、';
_Job37_1='缘此、我心战栗、离乎其所、';
_Job37_2='试听其声、其口所出之响、';
_Job37_3='发声遍于天下、闪电至于地极、';
_Job37_4='继有雷轰、威声大发、其声既闻、闪电不已、';
_Job37_5='上帝行雷、其声甚奇、彼作大事、吾人莫测、';
_Job37_6='命雪雨于地、降细雨与大雨、';
_Job37_7='彼封人手、不得操作、俾凡所造、知其作为、';
_Job37_8='百兽入穴、群居其窟、';
_Job37_9='狂风发于南库、寒气出于北方、';
_Job37_10='上帝嘘气成冰、巨川凝结、';
_Job37_11='使密云涵蒸气、散布蕴电之云、';
_Job37_12='依其引导、旋转往还、运行于全地、悉遵厥命、';
_Job37_13='或以之润土壤、或以为惩、或以为惠、';
_Job37_14='约伯乎、尔其听之、上帝之妙用、当立而思之、';
_Job37_15='上帝如何施令、使云中电光闪烁、尔知之乎、';
_Job37_16='云之平铺、全智者之奇妙、尔悉之乎、';
_Job37_17='南风既起、全地寂静、尔衣温暖、尔明之乎、';
_Job37_18='尔能偕上帝展布穹苍、坚如铸鉴乎、';
_Job37_19='我侪蒙昧、不能陈词、请尔教我、何以与言、';
_Job37_20='岂可对上帝曰、我欲与尔言乎、人岂自愿灭亡乎、';
_Job37_21='风过天清、日光炳耀、人莫能注视之、';
_Job37_22='金光见于北方、上帝有威可畏、';
_Job37_23='若夫全能者、我侪莫能测之、其力卓越、其义充足、不行残虐、';
_Job37_24='故人畏之、惟有慧心之人、上帝不之顾也、';
_Job38_1='耶和华自旋风中、谕约伯曰、';
_Job38_2='孰以无知之词、晦我意旨乎、';
_Job38_3='束尔腰、如丈夫、我问尔、其答我、';
_Job38_4='我肇基大地时、尔安在、尔有智、则言之、';
_Job38_5='谁定其度、谁引绳于其上、尔必知之、';
_Job38_6='何处置地基、何人立隅石、';
_Job38_7='当时晨星同歌咏、神子咸欢呼、';
_Job38_8='海水汹涌、若出于胎、谁设门以闭之、';
_Job38_9='我以云为其衣、以幽暗为襁褓、';
_Job38_10='为定界限、而设门楗、';
_Job38_11='曰、尔至此则可、毋得逾越、尔之狂澜、至此而止、';
_Job38_12='尔自诞生以来、岂曾命定晨光、使黎明知其所乎、';
_Job38_13='俾光烛照四极、驱逐恶人、';
_Job38_14='地面更新、如印印泥、万物出现、若衣文绣、';
_Job38_15='作恶者流、不得其光、强臂乃折、';
_Job38_16='尔曾入于海泉乎、尔曾行于深渊乎、';
_Job38_17='阴府之户、曾显于尔乎、阴翳之门、尔曾见之乎、';
_Job38_18='大地之广、尔洞悉乎、知则言之、';
_Job38_19='光之居所、何由而至、暗之处所安在、';
_Job38_20='尔能导之至其境乎、尔能识其屋宇之路乎、';
_Job38_21='尔既生于其时、而年又高、必知之矣、';
_Job38_22='尔曾入雪库、见雹仓乎、';
_Job38_23='乃我存贮、以备降灾、以待战争之日、';
_Job38_24='辉光何由四射、东风何由布地、';
_Job38_25='谁为雨水开渠、谁为雷电备路、';
_Job38_26='使雨降于无人之处、雨于空旷之野、';
_Job38_27='霑足荒田、滋殖草莱、';
_Job38_28='雨岂有父、露珠谁生、';
_Job38_29='冰出何胎、天霜谁育、';
_Job38_30='水结如石、渊面凝冱、';
_Job38_31='尔能系昴之结、解参之带乎、';
_Job38_32='尔能循时引十二宫、导北斗及其从星乎、';
_Job38_33='尔知天之常经、能立其主权于地乎、';
_Job38_34='尔能呼云、使霖雨沛于尔身乎、';
_Job38_35='尔能遣电、俾应之曰、我在此乎、';
_Job38_36='谁置明哲于密云、谁畀聪慧于流星、';
_Job38_37='谁能以智核云之数、谁能倾天之瓴、';
_Job38_38='使土成泥、使块胶结、';
_Job38_40='牝狮稚狮、伏于窟穴、藏于丛林、尔能为之觅食、以充其饥乎、';
_Job38_41='鸦雏乏食、飞翔还往、向上帝哀鸣、孰予之食乎、';
_Job39_1='岩间野羊生羔、尔知其时乎、麀鹿产子、尔悉其期乎、';
_Job39_2='岂能计其月数、知其孳生之时乎、';
_Job39_3='卷曲生子、劬劳诞育、';
_Job39_4='其子渐壮、长于原野、去而不返、';
_Job39_5='谁令野驴任意游行、谁为迅驴解其絷维、';
_Job39_6='我使旷野为其室家、卤地为其居所、';
_Job39_7='彼轻忽邑中之喧哗、不听驱者之叱咤、';
_Job39_8='诸山为其牧场、遍觅青草、';
_Job39_9='野牛岂役于尔、抑安处尔槽乎、';
_Job39_10='尔能在陇亩中、系之以索乎、彼岂从尔耙于谷乎、';
_Job39_11='尔岂因其力大、而恃之乎、抑以尔劳委之乎、';
_Job39_12='尔岂赖其运谷于家、积禾于场乎、';
_Job39_13='鸵鸟昂然展翼、惟其毛羽不慈、';
_Job39_14='盖遗其卵于地、暖之于沙、';
_Job39_15='不念人足或践之、野兽或躏之、';
_Job39_16='忍心待雏、若非己有、虽则徒劳、亦无惧也、';
_Job39_17='盖上帝去其慧心、不赋以灵明、';
_Job39_18='及其高展、则轻视马与乘者、';
_Job39_19='马力尔赐之乎、其项奋扬之鬣、尔被之乎、';
_Job39_20='其跃如蝗、尔令之乎、咆哮之威、甚可畏也、';
_Job39_21='跑地于谷、自喜有力、出迓兵械、';
_Job39_22='遇有可畏、轻视而不惧、不因锋刃而却退、';
_Job39_23='其上箭弢、与光明之戈矛、震震有声、';
_Job39_24='彼乃猛烈忿怒、气吞土地、一闻角声、则不耐立、';
_Job39_25='角响则嘶、远嗅战气、乐闻将帅之雷霆、士卒之鼓噪、';
_Job39_26='鹰隼飞翔、振翮南往、岂由尔智乎、';
_Job39_27='雕鹗腾空、营巢高岭、岂因尔命乎、';
_Job39_28='巢于巉岩、峰巅巩固之处、';
_Job39_29='自彼窥食、其目远观、';
_Job39_30='其雏吮血、尸之所在、彼亦在焉、';
_Job40_1='耶和华又谕约伯曰、';
_Job40_2='好驳折者、可与全能者争论乎、与上帝辩者、尚其答之、';
_Job40_3='约伯对耶和华曰、';
_Job40_4='我乃微贱、何以答尔、惟以手掩口耳、';
_Job40_5='我言之、一而再、不复答之、不复赘矣、';
_Job40_6='耶和华自旋风中、谕约伯曰、';
_Job40_7='束尔腰、如丈夫、我问尔、其答我、';
_Job40_8='尔欲废我所拟、罪我以义己乎、';
_Job40_9='尔有臂若上帝乎、能如彼之发雷乎、';
_Job40_10='尔其以光耀威严自饰、以尊荣赫奕自衣、';
_Job40_11='倾尔满溢之怒、观矜高者而卑之、';
_Job40_12='视骄傲者而降之、践恶人于其所、';
_Job40_13='同匿之于尘土、蒙其面于幽冥、';
_Job40_14='我则认尔能以右手自救、';
_Job40_15='试观河马、啮草若牛、我造尔、亦造彼、';
_Job40_16='其力在腰脊、其能在腹筋、';
_Job40_17='尾摇若香柏、骽筋相连络、';
_Job40_18='骨如铜管、肋如铁干、';
_Job40_19='上帝所造、此物为最、惟造之者、赐以锋刃、';
_Job40_20='其食出于山邱、百兽优游之处、';
_Job40_21='伏于莲下、卧于水泽芦中、';
_Job40_22='莲荫覆之、溪柳环之、';
_Job40_23='河水涨溢、彼不战栗、约但涨及其口、彼仍自若、';
_Job40_24='当其儆备之时、孰能捕之、以钩贯其鼻乎、';
_Job41_1='尔能以钩钓鳄鱼、以索制其舌、';
_Job41_2='以绳穿其鼻、以钩贯其颊乎、';
_Job41_3='彼岂屡求于尔、以甘言语尔乎、';
_Job41_4='岂与尔约、永为尔仆乎、';
_Job41_5='岂可玩之若鸟、为尔幼女系之乎、';
_Job41_6='渔者之辈、以之为货乎、能脔其肉、以给商贾乎、';
_Job41_7='岂能以戈矛遍刺其皮、以鱼叉遍刺其首乎、';
_Job41_8='尔试以手扪之、念及与鬬、一而不再、';
_Job41_9='捕之乃属虚妄、见之岂不恇怯、';
_Job41_10='勇猛之士、亦莫之敢撄、然则孰能立于我前乎、';
_Job41_11='谁先施诸我、使我偿之、天下所有、皆属我也、';
_Job41_12='若夫鳄鱼之肢体、大力美格、我不能缄默焉、';
_Job41_13='孰能去其外衣、近其两鳃、';
_Job41_14='孰能启其口门、其齿环列可畏、';
_Job41_15='其鳞成行、乃其所诩、密若缄封、';
_Job41_16='骈比无间、气不得入、';
_Job41_17='互相连络、胶结不分、';
_Job41_18='嚏发有光、目若曙色、';
_Job41_19='口吐爇炬、火星发扬、';
_Job41_20='鼻孔出烟、如釜在芦火上之沸腾、';
_Job41_21='呼吸燃岸、口吻发焰、';
_Job41_22='颈项有力、在于其前、无不惊跃、';
_Job41_23='其肉比连、坚不可动、';
_Job41_24='心刚如石、坚若底磨、';
_Job41_25='其兴起也、英豪畏惧、惊惶失措、';
_Job41_26='人若以刃击之、乃无益也、擐甲以矛以矢攻之、亦无效也、';
_Job41_27='彼视铁若草芥、视铜若朽木、';
_Job41_28='矢不能使之遁、视机石为禾稿、';
_Job41_29='视梃为藳、挥戈则笑、';
_Job41_30='其腹之下、利同瓦片、如耙经泥、';
_Job41_31='使渊若沸鼎、使海若调膏之镬、';
_Job41_32='其游行也、后路皎然、令人视渊、如飘白发、';
_Job41_33='全地莫与为俦、受造无所畏惧、';
_Job41_34='盱衡高大之类、雄长骄悍之族、';
_Job42_1='约伯对耶和华曰、';
_Job42_2='我知尔万事能为、尔之意旨、莫能止之、';
_Job42_3='孰以无知之词、晦厥意旨乎、我所言者、我不自知、奥妙之事、我所不明、';
_Job42_4='我将言之、求尔垂听、我将问尔、愿尔示之、';
_Job42_5='昔我耳闻尔、今我目睹尔、';
_Job42_6='故我自憾、在于灰尘、而自悔焉、○';
_Job42_7='耶和华谕约伯之后、谕提幔人以利法曰、我怒及尔、与尔二友、因尔曹论我、不如我仆约伯之正、';
_Job42_8='当取牡牛七、牡羊七、诣我仆约伯、为己献燔祭、我仆约伯将为尔祈祷、我悦纳之、不依尔之愚昧待尔、盖尔曹论我、不如我仆约伯之正、';
_Job42_9='于是提幔人以利法、书亚人比勒达、拿玛人琐法、往遵耶和华命而行、耶和华悦纳约伯、';
_Job42_10='约伯既为其友祈祷、耶和华则转其困厄、依昔所有、赐之维倍、';
_Job42_11='时、约伯兄弟姊妹、与素相识者俱至、同食于其家、因耶和华降灾、悼而慰之、各馈金一、金环一、';
_Job42_12='耶和华锡嘏约伯之暮年、尤盛于畴昔、有羊一万四千、驼六千、牛一千耦、牝驴一千、';
_Job42_13='子七女三、';
_Job42_14='长女命名耶米玛、次女命名基洗亚、季女命名基连哈朴、';
_Job42_15='境内女子、未有如约伯女之美者、其父赐以遗业、于其兄弟中、';
_Job42_16='嗣后约伯享寿百有四十岁、得见子孙四代、';
_Job42_17='约伯寿高年迈而终、';
_Psm1_1='恶人之谋弗从、罪人之途弗履、侮慢者之位弗居、斯人其有福兮、';
_Psm1_2='惟以耶和华之律为悦、思之维之、夜以继日、';
_Psm1_3='譬彼林木、植于溪旁、届时结果、其叶不槁、百事顺昌、';
_Psm1_4='恶人不然、乃犹秕糠、为风飘扬、';
_Psm1_5='故于鞫时、恶人不克立、义人会中、罪人不得入、';
_Psm1_6='义者之途、为耶和华所识、恶者之途、终必泯灭、';
_Psm2_1='异邦狂怒、诸民妄谋、奚为哉、';
_Psm2_2='世上列王兴起、群伯会议、耶和华是敌、受膏者是逆、';
_Psm2_3='曰、我侪断其絷维、脱其绳索、';
_Psm2_4='坐于天者将笑之、主必嗤之、';
_Psm2_5='维时、必发忿以谴之、震怒以苦之、';
_Psm2_6='曰、我已立我王于郇、即我圣山兮、';
_Psm2_7='王曰、吾述其命、耶和华语我曰、尔乃我子、今日生尔、';
_Psm2_8='尔其求我、我以异邦赐尔为业、地之四极、为尔所有、';
_Psm2_9='尔必毁之以铁杖、碎之如陶器、';
_Psm2_10='尔曹列王、宜具聪慧、世上士师、宜受训诲兮、';
_Psm2_11='以寅畏奉事耶和华、喜乐而战兢兮、';
_Psm2_12='当吻厥子、免其震怒、尔亡于路、盖其怒必速发、托庇于彼者、其有福兮、';
_Psm3_1='耶和华欤、敌我者何其繁、攻我者众兮、';
_Psm3_2='多人论我云、彼不得拯救于上帝、';
_Psm3_3='耶和华欤、尔乃卫我之盾、为我之荣、使我昂首兮、';
_Psm3_4='我发声呼吁耶和华、彼自圣山应之、';
_Psm3_5='我偃而卧、我寝而醒、以耶和华佑我兮、';
_Psm3_6='万人环攻、我不惴焉、';
_Psm3_7='耶和华欤、尔其兴起、我上帝欤、尚其拯余、盖尔已批敌人之颊、折恶人之齿兮、';
_Psm3_8='拯救属于耶和华、愿锡嘏尔民兮、';
_Psm4_1='义我之上帝欤、我呼吁时、求尔俞允、我窘迫时、蒙尔宽舒、尚其矜恤、俯闻我祈兮、';
_Psm4_2='惟尔世人、易我之荣为辱、好浮尚诞、伊于胡底兮、';
_Psm4_3='须知敬虔者、为耶和华所区别、我呼吁耶和华、彼必垂听兮、';
_Psm4_4='宜恐惧、勿干罪、自思于床、而缄默兮、';
_Psm4_5='献义为祭、耶和华是依兮、';
_Psm4_6='多曰有谁福我、耶和华欤、以尔容光照予兮、';
_Psm4_7='尔加喜乐于我心、胜于彼之谷酒丰盛兮、';
_Psm4_8='予坦怀偃息、盖令我安然而居者、惟耶和华兮、';
_Psm5_1='耶和华欤、倾听我言词、垂念我思维兮、';
_Psm5_2='我王我上帝欤、尚其听我呼吁、盖我惟尔是求兮、';
_Psm5_3='耶和华欤、清晨尔必闻我声、爽旦向尔陈情、而企望兮、';
_Psm5_4='尔为上帝、不悦罪戾、恶人不得与尔同居兮、';
_Psm5_5='狂傲者不侍尔前、作恶者皆尔所疾、';
_Psm5_6='诞妄者败之、嗜杀怀诈者、耶和华恶之兮、';
_Psm5_7='若我、则蒙厚爱、必诣尔室、寅畏相将、望尔圣殿而崇拜兮、';
_Psm5_8='耶和华欤、因我敌故、以尔义导于我先、使尔途坦于我前兮、';
_Psm5_9='彼众口无信实、心怀恶慝、喉若裂茔、舌施谄谀、';
_Psm5_10='愿上帝罪之、使自陷于诡谋、因其罪多而驱逐之、盖彼叛逆尔兮、';
_Psm5_11='托庇于尔者、愿其喜乐、缘尔护佑、恒久欢呼、爱尔名者、皆欣悦兮、';
_Psm5_12='耶和华欤、尔必锡嘏义人、施恩如盾、护卫其身兮、';
_Psm6_1='耶和华欤、勿发忿以谴我、勿震怒以惩我、';
_Psm6_2='耶和华欤、我身颓败、尔其恤之、耶和华欤、我骨酸辛、尔其疗之、';
_Psm6_3='耶和华欤、我心惶恐、伊于胡底、';
_Psm6_4='取和华欤、转拯我命、缘尔慈惠、救援我躬兮、';
_Psm6_5='死亡中无记忆尔、阴府中谁称谢尔、';
_Psm6_6='我身因欷歔而疲乏、每夜涕泣、湿我床而沾我榻兮、';
_Psm6_7='我目因忧愁而衰败、因诸敌而昏瞆兮、';
_Psm6_8='作恶者流、尔其离我、盖耶和华闻我号泣兮、';
_Psm6_9='耶和华已听我祷、必允我祈兮、';
_Psm6_10='诸敌将抱愧而惶恐、蒙羞而退避兮、';
_Psm7_1='我上帝耶和华欤、我托庇于尔、尚其救援、脱于逐我之众兮、';
_Psm7_2='恐彼若狮、裂我而碎之、无人拯救兮、';
_Psm7_3='我上帝耶和华欤、我若行此、我手若有不义、';
_Psm7_4='与我交厚者、以恶报之、无端仇我者、反拯救之、';
_Psm7_5='任敌迫及我魂、践我生于土壤、堕我荣于尘埃兮、';
_Psm7_6='耶和华欤、赫怒而起、御我敌之怒兮、为我而兴、讯鞫为尔所定兮、';
_Psm7_7='愿诸民之会环尔、尚其返居高位、在于其上兮、';
_Psm7_8='耶和华行鞫万民、耶和华欤、循我公义、中心诚实、而听我讼兮、';
_Psm7_9='俾恶者之恶消灭、使善者坚强、盖上帝公义、验人心怀兮、';
_Psm7_10='卫我之盾、实维上帝、心正之人、蒙其拯救兮、';
_Psm7_11='上帝为秉公之士师、日怀义怒之上帝兮、';
_Psm7_12='人不悛改、上帝必砺其刃、已张厥弓而备之、';
_Psm7_13='具施剿之器、发火以为矢兮、';
_Psm7_14='斯众怀邪慝、孕毒害、产虚伪、';
_Psm7_15='掘造坎阱、自陷其中、';
_Psm7_16='其毒害必归己首、其强暴必临己顶、';
_Psm7_17='我依耶和华之义、而称谢之、歌颂耶和华、至上者之名兮、';
_Psm8_1='耶和华我主欤、尔名巍巍于大地、尔荣赫赫于诸天兮、';
_Psm8_2='因敌之故、尔由赤子乳哺者之口、而坚厥力、使敌与报复者、默尔无言兮、';
_Psm8_3='我观尔手所造之苍穹、所设之月星、';
_Psm8_4='世人为谁、尔垂念之、人子为谁、尔眷顾之、';
_Psm8_5='使之少逊于上帝、冠之以尊荣、';
_Psm8_6='尔手所造者、使之主理、置万物于其足下、';
_Psm8_7='有若牛羊野兽、';
_Psm8_8='天上飞鸟、水中潜鳞、凡游泳于海者兮、';
_Psm8_9='耶和华我主欤、尔名巍巍于大地兮、';
_Psm9_1='我必一心称谢耶和华、宣尔妙工兮、';
_Psm9_2='我因尔喜乐欢呼、至上者欤、我歌颂尔名兮、';
_Psm9_3='我敌却退、颠踬陨没于尔前兮、';
_Psm9_4='盖尔伸我冤、辨我屈、居位而行义鞫兮、';
_Psm9_5='斥列邦而翦恶类、永涂其名兮、';
_Psm9_6='仇敌歼灭兮、其迹没、尔倾厥邑兮、其志绝、';
_Psm9_7='惟耶和华恒居其位、备座以行审判兮、';
_Psm9_8='持义以鞫斯世、秉公以讯诸民、';
_Psm9_9='耶和华为屈抑者之高台、避难之高台兮、';
_Psm9_10='耶和华欤、识尔名者、惟尔是依、寻求尔者、尔未弃之、';
_Psm9_11='居郇之耶和华、宜歌颂之、宣其作为于诸民兮、';
_Psm9_12='讨流血之罪者、记忆斯众、不忘贫者之哀呼兮、';
_Psm9_13='耶和华欤、曾援我于死门、尚其恤我、顾憾我者所加之苦、';
_Psm9_14='俾我扬尔声誉、因尔救援、欣喜于郇女之门兮、';
_Psm9_15='列邦作阱而自陷、暗设网罟、自绊其足兮、';
_Psm9_16='耶和华既显著、施行义鞫、恶者之手所作、自陷其中兮、';
_Psm9_17='恶人必归阴府、异邦忘上帝者、即若是兮、';
_Psm9_18='匮乏者不永见忘、贫穷者不恒失望、';
_Psm9_19='耶和华欤、尔其兴起、毋容世人获胜、使列邦受鞫于尔前、';
_Psm9_20='耶和华欤、愿尔俾其畏惧、诸民自知、祇为世人兮、';
_Psm10_1='耶和华欤、何为遥立、当患难时、何为隐避、';
_Psm10_2='恶人骄肆、窘迫贫民、愿其陷于己谋兮、';
_Psm10_3='恶者以心之欲为夸、贪者背弃耶和华、而侮慢之、';
_Psm10_4='恶者其容骄矜、谓耶和华必不究斥、意中绝无上帝兮、';
_Psm10_5='彼之所为、恒稳固兮、尔之谳典高远、其目所不及、凡厥仇敌、悉为所叱兮、';
_Psm10_6='意谓我躬不致动摇、累世不经挫折、';
_Psm10_7='咒诅诡谲残刻盈其口、很毒邪慝在其舌、';
_Psm10_8='蹲伏乡曲、暗杀无辜、眈眈于茕独兮、';
_Psm10_9='潜伏幽暗、如狮在林、伺捕贫人、曳其网而获之、';
_Psm10_10='屈身蹲踞、茕独陨于其强暴兮、';
_Psm10_11='意谓上帝忘之、永蒙厥面、而弗视兮、';
_Psm10_12='耶和华欤、尔其兴起、上帝欤、尔其伸手、毋忘贫民兮、';
_Psm10_13='恶者奚藐上帝、以为不加究斥、';
_Psm10_14='尔实鉴观、灼见残暴很毒、而手报之、茕独惟尔依归、孤儿蒙尔扶助兮、';
_Psm10_15='恶者之臂、愿尔折之、穷诘其罪、至于无遗兮、';
_Psm10_16='耶和华为君、永世靡暨、列邦见绝于其地兮、';
_Psm10_17='耶和华欤、谦卑者之祈、尔已闻之、必坚厥志、倾耳听之、';
_Psm10_18='雪孤儿与屈者之冤、俾世人不复施其威兮、';
_Psm11_1='我托庇于耶和华、尔曹胡谓我曰、宜如禽鸟、翱翔于山、';
_Psm11_2='恶者弯弓、注矢于弦、暗射心正之人、';
_Psm11_3='基础如其倾圮、义者将何为兮、';
_Psm11_4='耶和华居于圣殿、耶和华之位在天、其目下察世人兮、';
_Psm11_5='耶和华试链义人、惟彼凶恶强暴、乃其心所恶兮、';
_Psm11_6='将布罗网于恶人烈火硫磺炎??、盈其杯兮、';
_Psm11_7='盖耶和华乃义、且好义行、正人必见其面兮、';
_Psm12_1='耶和华欤、敬虔者熄其迹、忠信者绝于世、尚其拯救兮、';
_Psm12_2='彼众与邻言诳、厥口谄谀、中怀贰心、';
_Psm12_3='谄谀之口、夸大之舌、耶和华必绝之、';
_Psm12_4='彼曰、我舌获胜、口为我有、谁为我主兮、';
_Psm12_5='贫穷者屈抑、困乏者欷歔、耶和华曰、我必兴起、如其所慕、置诸稳善之区、';
_Psm12_6='耶和华之言纯粹、如经炉火之银、煆炼七次兮、';
_Psm12_7='贫乏者、耶和华必佑之、永脱于斯世之人兮、';
_Psm12_8='庸劣居于人上、恶者随在而遨游兮、';
_Psm13_1='耶和华欤、尔之忘我、将至何时、岂永久乎、蔽面而不我顾、伊于胡底兮、';
_Psm13_2='我心筹画、日日忧戚、将至何时、吾敌高越乎我、伊于胡底兮、';
_Psm13_3='我上帝耶和华欤、尚其思忖之、俞允之、复明我目、免我沈睡至死兮、';
_Psm13_4='免我仇曰、予已胜之、免敌见余颠踬、而欣喜兮、';
_Psm13_5='惟我赖尔恩宠、乐尔拯救兮、';
_Psm13_6='耶和华博施于我、我必歌颂之兮、';
_Psm14_1='愚人意谓无有上帝、其人邪恶、所为可憎、无一行善兮、';
_Psm14_2='耶和华自天垂鉴、欲察世人、有无明哲是具、上帝是求兮、';
_Psm14_3='众皆偏诐、同变为污、无行善者、并无其一兮、';
_Psm14_4='行恶者皆无知乎、噬我民如啖饼、不吁上帝兮、';
_Psm14_5='上帝在义者中、恶人悚然大惧兮、';
_Psm14_6='贫人之计尔曹败之、惟耶和华为其庇所兮、';
_Psm14_7='愿以色列之拯救、自郇而出、耶和华反其民之俘囚时、雅各必喜乐、以色列必欢欣兮、';
_Psm15_1='耶和华欤、孰得寓尔帷幕、居尔圣山、';
_Psm15_2='必也步履正直、行为公义、心诚言实、';
_Psm15_3='舌无诽谤、不虐友朋、不侮邻里、';
_Psm15_4='奸恶者睥睨之、寅畏耶和华者尊重之、誓虽损己、不变其志、';
_Psm15_5='不贷金以权子母、不受贿而害无辜、若此之人、永不动摇兮、';
_Psm16_1='上帝欤、尔其佑予、我托庇于尔兮、';
_Psm16_2='我谓耶和华曰、尔乃我主、尔外我无福兮、';
_Psm16_3='在世圣徒、乃为显贵、我所深悦兮、';
_Psm16_4='移于他神者、其苦必增、彼奠血为祭、我不献之、我口不道其名兮、';
_Psm16_5='耶和华为我业我杯、所得之产、尔为我守之兮、';
_Psm16_6='以绳量给之区、在于乐土、我业孔嘉兮、';
_Psm16_7='我称颂耶和华、以其训迪我、俾我中心、深夜自警兮、';
_Psm16_8='我恒奉耶和华于我前、彼在我右必不动摇、';
_Psm16_9='我心则喜、我灵则乐、形体处于平康兮、';
_Psm16_10='盖尔不遗我魂于阴府、不容尔之圣者腐朽兮、';
_Psm16_11='尔必示我维生之道、在于尔前、喜乐不胜、在尔右手之中、欢欣靡暨兮、';
_Psm17_1='耶和华欤、公义之词、尔其听之、垂顾我呼吁兮、我之祈祷、口无虚伪、尚其倾听兮、';
_Psm17_2='愿我之谳、自尔前而宣之、尔目鉴察正直兮、';
_Psm17_3='尔验我心、深夜临格兮、尔既试我而无所得、我则立志、必无口过兮、';
_Psm17_4='至于人事、我遵尔言、以自戒慎、不循强暴之轨兮、';
_Psm17_5='步履遵尔之道、我足未尝颠踬兮、';
_Psm17_6='上帝欤、我曾呼吁、尔必俞允、求尔倾听我言兮、';
_Psm17_7='显尔殊恩、凡托庇于尔者、尔以右手援于其敌兮、';
_Psm17_8='护我如眸子、覆我于翼下、';
_Psm17_9='俾脱暴虐我之恶人、环攻我之恶敌兮、';
_Psm17_10='其心蔽塞、厥口矜夸、';
_Psm17_11='我举步履、彼则环围、注目仆我于地兮、';
_Psm17_12='其势如狮、欲噬所攫、如稚狮潜伏兮、';
_Psm17_13='耶和华欤、起而抵御之、颠仆之、以尔之刃、拯我于恶人兮、';
_Psm17_14='耶和华欤、以手援我、脱于斯世之人、其业乃在今生兮、尔以财货充其怀、子孙遂其欲、余业遗于后嗣兮、';
_Psm17_15='若我、则必以义见尔面、寤时睹尔容、心愿满足兮、';
_Psm18_1='耶和华欤、尔为我力、我敬爱尔兮、';
_Psm18_2='耶和华为我岩石、我之保障、我之救援兮、上帝我之磐石、我托庇于彼兮、为我之盾、拯救之角、我之高台兮、';
_Psm18_3='耶和华宜颂美兮、我呼吁之、则见拯于诸敌兮、';
_Psm18_4='死亡之绳索缚我、匪势之冲激怖我、';
_Psm18_5='阴府之绳索绕我、死亡之机槛逮我、';
_Psm18_6='我苦难中、呼耶和华、吁我上帝兮、彼自其殿、垂听我声、我之呼吁、达于其耳兮、';
_Psm18_7='因彼奋怒、大地震动、山根摇撼兮、';
_Psm18_8='烟自其鼻升、火从其口出、炭为所燃兮、';
_Psm18_9='垂诸天而临格、足下幽且深兮、';
_Psm18_10='乘基路伯而飞、藉风翼而翱翔兮、';
_Psm18_11='隐于玄冥、使为幕以环之、即水之黑暗、云之浓密兮、';
_Psm18_12='由其前之光辉、冰雹炭火、经过密云而出兮、';
_Psm18_13='耶和华自天起雷、至高者发其声、并有冰雹炭火兮、';
_Psm18_14='彼发矢以溃敌、屡闪电而乱之兮、';
_Psm18_15='耶和华欤、因尔叱咤、鼻息之发、海底见而地基露兮、';
_Psm18_16='彼自上垂手、援我于巨浸兮、';
_Psm18_17='拯我于劲敌、及憾我者、以其强于我兮、';
_Psm18_18='我遭难时、敌来攻我、惟耶和华为我所恃兮、';
_Psm18_19='导我入宽广之区、施行救援以其悦我兮、';
_Psm18_20='耶和华依我行之义而赏赉、循我手之洁而报施、';
_Psm18_21='因我守耶和华之道、未尝为恶、离我上帝兮、';
_Psm18_22='彼之律例、悉在我前、未尝违其典章兮、';
_Psm18_23='我于其前为完人、自守而远恶兮、';
_Psm18_24='故耶和华视我之义、与手之洁、而报我兮、';
_Psm18_25='尔于仁慈者应以仁慈、纯全者应以纯全、';
_Psm18_26='清洁者应以清洁、乖戾者应以拂逆、';
_Psm18_27='困苦之民、尔救援之、傲视之辈、尔卑抑之、';
_Psm18_28='尔必燃我之灯、上帝耶和华、必烛我幽暗兮、';
_Psm18_29='我赖尔冲突敌军、恃我上帝逾越垣墉兮、';
_Psm18_30='上帝之道纯全、耶和华之言经验、凡托庇于彼者、彼为其盾兮、';
_Psm18_31='耶和华而外、孰为上帝兮、我上帝而外、孰为磐石兮、';
_Psm18_32='上帝束我以力、俾我道途平直兮、';
_Psm18_33='令我足捷如鹿、置我于高处兮、';
_Psm18_34='教我手善战、使我臂挽铜弓兮、';
_Psm18_35='尔赐我拯救之盾、且以右手扶我、尔之温和、俾我为大兮、';
_Psm18_36='使我步履宽裕、我足未尝滑跌兮、';
_Psm18_37='我将追敌及之、未行殄灭、不旋归兮、';
_Psm18_38='我击伤之、使之不振、仆我足下兮、';
_Psm18_39='盖尔以力束我、使备战争、起而攻我者、俾服于我兮、';
_Psm18_40='使我诸敌背我而驰、致我翦灭憾我者兮、';
_Psm18_41='彼呼号而无援、吁耶和华亦弗应兮、';
_Psm18_42='我则捣之若风飘之尘、弃之若街衢之泥兮、';
_Psm18_43='尔援我于庶民之竞争、立我为列邦之元首、我所不识之民、必服役我兮、';
_Psm18_44='彼闻我名、立即归顺、外族之人服从兮、';
_Psm18_45='外族衰落、出其卫所、战栗而来兮、';
_Psm18_46='耶和华维生兮、我之磐石、宜颂美兮、救我之上帝、当尊崇兮、';
_Psm18_47='上帝为我复仇、使诸民服我兮、';
_Psm18_48='援我于敌、举我超乎攻我者、拯我于强暴兮、';
_Psm18_49='耶和华欤、我必于列邦中称谢尔、歌颂尔名兮、';
_Psm18_50='耶和华大施拯救于所立之王、施恩于其受膏者、即大卫及其后裔、永世靡暨兮、';
_Psm19_1='诸天宣上帝之荣光、穹苍显其经营兮、';
_Psm19_2='日复一日、传以语言、夜复一夜、示以智慧兮、';
_Psm19_3='无言无语、无声可闻兮、';
_Psm19_4='然其量绳遍于宇内、言语达于地极兮、';
_Psm19_5='上帝为日设幕其间、若新娶者出于其房、勇士喜驰逐兮、';
_Psm19_6='出自天涯、转至地极、无物被藏、不受其煦妪兮、○';
_Psm19_7='耶和华之律纯全、苏人魂兮、耶和华之法真实、化愚为智兮、';
_Psm19_8='耶和华之训正直、悦人心兮、耶和华之诫纯洁、豁人目兮、';
_Psm19_9='耶和华之道清洁、而永存兮、耶和华之例真诚、而尽义兮、';
_Psm19_10='可慕愈于金、精金之繁多兮、其甘愈于蜜、蜂房之滴沥兮、';
_Psm19_11='尔仆因之受警、守此可得大赉兮、';
_Psm19_12='人之过失、孰能自知、我之误犯、尚其赦宥兮、';
_Psm19_13='祈禁尔仆故犯乎罪、免其辖予、我则端正、不蹈重愆兮、';
_Psm19_14='耶和华欤、尔为我磐石、我救者、愿我口中之言、心中之念、蒙尔悦纳兮、';
_Psm20_1='当患难时、愿耶和华俞允尔、雅各上帝之名高举尔、';
_Psm20_2='由圣所辅助尔、自郇山坚固尔、';
_Psm20_3='念尔素祭、纳尔燔祭、';
_Psm20_4='酬尔志愿、成尔筹画兮、';
_Psm20_5='我侪因上帝之援而奏凯、奉上帝之名而建旗、愿耶和华成尔所祈兮、';
_Psm20_6='今我乃知、耶和华拯其受膏者、必自圣天允其所祈、援以右手兮、';
_Psm20_7='有人恃车、有人恃马、我则称道耶和华之名兮、';
_Psm20_8='彼俯伏而仆、我则兴起而立兮、';
_Psm20_9='愿耶和华拯救、我呼吁时、愿王俞允兮、';
_Psm21_1='耶和华欤、王因尔力而欢欣、缘尔拯救而乐甚兮、';
_Psm21_2='其心所愿、尔已赐之、其口所祈、尔未靳之、';
_Psm21_3='尔以美福迎之、以精金之冕冠之兮、';
_Psm21_4='向尔求生、则锡以寿、绵长不绝兮、';
_Psm21_5='缘尔拯救、其荣乃大、尊严加于其身兮、';
_Psm21_6='使获厚福、迄于永久、欢乐于尔前兮、';
_Psm21_7='王所恃者、耶和华兮、蒙至上者之仁慈、不至动摇兮、';
_Psm21_8='尔手将索尔敌、尔之右手、索憾尔者兮、';
_Psm21_9='尔恚忿时、使之如火炉、耶和华震怒而吞之、火必灭之兮、';
_Psm21_10='尔必灭其子孙于地上、绝其苗裔于人间兮、';
_Psm21_11='彼拟害尔、图谋而不能成兮、';
_Psm21_12='尔曳弦以射其面、使之却退兮、';
_Psm21_13='耶和华欤、愿尔施力而高举、我则讴歌、以颂尔能兮、';
_Psm22_1='我上帝、我上帝、何遗弃予、远离而不辅助、不听我之呻吟兮、';
_Psm22_2='我上帝欤、我昼吁尔、不蒙俞允、我夜吁尔、不获绥安兮、';
_Psm22_3='惟尔为圣、以以色列之颂赞为座兮、';
_Psm22_4='我之列祖、惟尔是恃、彼倚赖尔、尔救援之兮、';
_Psm22_5='彼呼吁尔、而蒙救援、彼倚赖尔、不至愧耻兮、';
_Psm22_6='惟我乃蚓而非人、为人凌辱、为民藐视兮、';
_Psm22_7='凡见我者、咸加戏笑、鼓唇摇首兮、';
_Psm22_8='曰、可托之于耶和华、俾其拯救、彼既悦之、任其救援兮、';
_Psm22_9='惟尔出我于胎、在我母怀、使我赖尔兮、';
_Psm22_10='予既诞育、托身于尔、自母生我、尔为我上帝兮、';
_Psm22_11='祈勿远我、患难迫近、助我无人兮、';
_Psm22_12='多有牡牛环我、巴珊健牛围我兮、';
_Psm22_13='向我张口、如咆哮吞噬之狮兮、';
_Psm22_14='我见倾如水、骨节尽脱、中心如蜡、销镕于内兮、';
_Psm22_15='精力既枯、有如破瓦、舌贴于龈、尔置我于死地之尘兮、';
_Psm22_16='犬类围我、恶党环我、刺我手足兮、';
_Psm22_17='我骨可数、众目眈眈视我兮、';
_Psm22_18='分我外衣、阄我衷服兮、';
_Psm22_19='耶和华欤、勿远离我、我之救济、速来援助兮、';
_Psm22_20='拯我魂于刃、救我命于犬类之势兮、';
_Psm22_21='尔已允我脱于兕角、祈拯我出于狮口兮、';
_Psm22_22='我将宣尔名于昆弟、颂尔于会中兮、';
_Psm22_23='寅畏耶和华者、当赞扬之、雅各之嗣、当尊荣之、以色列之裔、当敬畏之、';
_Psm22_24='困者之苦、彼未尝轻视厌恶、未尝掩面不顾兮、其人呼吁、乃垂听兮、';
_Psm22_25='我于大会之中、所颂赞者、乃由于尔、在畏尔者前、必偿我愿兮、';
_Psm22_26='谦卑者必得食而饱、寻求耶和华者、必颂扬之、愿尔心其永活兮、';
_Psm22_27='地之四极、将念耶和华而归之、列邦诸族、拜于其前兮、';
_Psm22_28='国祚属于耶和华、彼为列邦之主兮、';
_Psm22_29='地上之丰肥者、必饮食而敬拜兮、将归尘土、莫保其生者、必俯伏于其前兮、';
_Psm22_30='若子若孙、必奉事之、主之经营、必传后世兮、';
_Psm22_31='必来称述其义、以其所行、宣示后生之民兮、';
_Psm23_1='耶和华为我牧、我不匮乏兮、';
_Psm23_2='使我卧于草场、导我至憩息之水滨兮、';
_Psm23_3='苏我之魂、为己名导我于义路兮、';
_Psm23_4='我虽经阴翳之谷、不虞遭害、因尔相偕、尔杖尔竿、用以慰我兮、';
_Psm23_5='尔于敌前、为我设筵、以膏沐我首、我杯盈溢兮、';
_Psm23_6='恩宠慈爱、必随我于毕生、我永居耶和华之室兮、';
_Psm24_1='大地与充其间者、世界暨居其上者、悉属耶和华兮、';
_Psm24_2='盖彼建之于海中、奠之于渊际兮、';
_Psm24_3='孰能陟耶和华之山、孰能立于其圣所兮、';
_Psm24_4='必也手洁心清、存心不向虚诞、设誓不怀诡诈者兮、';
_Psm24_5='彼将由耶和华受福、由救之之上帝获义兮、';
_Psm24_6='是乃寻耶和华之族、求见雅各上帝之面者兮、○';
_Psm24_7='诸门欤、尔其高启、永古之户欤、尔其高启、尊荣之王将入兮、';
_Psm24_8='尊荣之王为谁、乃有能有力之耶和华、善战之耶和华兮、';
_Psm24_9='诸门欤、尔其高启、永古之户欤、尔其高启、尊荣之王将入兮、';
_Psm24_10='尊荣之王为谁、乃万军之耶和华、彼为尊荣之王兮、';
_Psm25_1='耶和华欤、我心向尔、';
_Psm25_2='我上帝欤、我素赖尔、勿使我蒙羞、勿使我敌奏凯兮、';
_Psm25_3='企望尔者不怀惭、无端行诈者、必抱愧兮、';
_Psm25_4='耶和华欤、示我以尔道、训我以尔径兮、';
_Psm25_5='以尔真理导我诲我、尔为救我之上帝、我终日企望尔兮、';
_Psm25_6='耶和华欤、尔之矜悯慈惠、自古长存、求尔记忆兮、';
_Psm25_7='耶和华欤、我幼年之愆尤、故犯之罪过、祈勿记忆、依尔仁慈、循尔恩惠、而垂念兮、';
_Psm25_8='耶和华乃善乃正、故以道示罪人兮、';
_Psm25_9='谦卑之人、必导之以义、诲之以道兮、';
_Psm25_10='于守约遵法者、耶和华所行、皆仁慈诚实兮、';
_Psm25_11='耶和华欤、我罪重大、因尔名而赦宥兮、';
_Psm25_12='寅畏耶和华者谁乎、于其所选之途、必蒙训示兮、';
_Psm25_13='居心绥安、子孙得土兮、';
_Psm25_14='耶和华与畏己名者相亲、必示以其约兮、';
_Psm25_15='我目恒望耶和华、必脱我足于网罗兮、';
_Psm25_16='予茕独困苦、求尔转向我、而施矜恤兮、';
_Psm25_17='我心多忧、求尔拯我于急难兮、';
_Psm25_18='垂顾我苦劳、赦宥我罪戾兮、';
_Psm25_19='鉴我仇敌、以其众多、痛心衔憾兮、';
_Psm25_20='祈保我命、而施救援、我惟托庇于尔、勿使我怀惭兮、';
_Psm25_21='愿以纯良正直卫我、以我望尔兮、';
_Psm25_22='上帝欤、救赎以色列、出其诸难兮、';
_Psm26_1='耶和华欤、我行纯正、为我折中兮、我赖耶和华、不至动摇兮、';
_Psm26_2='耶和华欤、察我验我、锻链我心怀兮、';
_Psm26_3='我目睹尔慈惠、遵行尔真理兮、';
_Psm26_4='未与虚妄者同坐、不与诈伪者同群兮、';
_Psm26_5='恶党是恶、不与恶人同坐兮、';
_Psm26_6='耶和华欤、我将盥手、以表无辜、环于尔坛兮、';
_Psm26_7='扬声称谢、述尔奇妙之行兮、';
_Psm26_8='耶和华欤、我爱尔居室、及显荣之帷幕兮、';
_Psm26_9='勿去我魂、同于罪人、勿移我命、等于凶人兮、';
_Psm26_10='其手持恶、右手盈贿兮、';
_Psm26_11='若我、所行纯正、求尔赎我悯我兮、';
_Psm26_12='我立足于坦途、将于诸会、颂美耶和华兮、';
_Psm27_1='耶和华为我光、我之拯救、吾其谁惧兮、耶和华为我生命之保障、吾其谁惕兮、';
_Psm27_2='惟彼恶人、我仇我敌、进攻欲食我肉、咸踬而颠兮、';
_Psm27_3='军旅虽对我列营、我心不怯兮、战端兴起、迫及我躬、我仍安贴兮、';
_Psm27_4='我曾求耶和华一事、今仍祈之、毕生居耶和华室、瞻其荣美、思维其殿兮、';
_Psm27_5='我遘难时、彼必暗卫我于帷中、匿我于幕之隐处、举我于磐石之上兮、';
_Psm27_6='今我昂首、高于环我之敌兮、在主幕中、献欢欣之祭、我必讴歌、颂赞耶和华兮、○';
_Psm27_7='耶和华欤、我扬声呼吁、尚其垂听、施怜而应之兮、';
_Psm27_8='尔云余面是寻、我心对曰、耶和华欤、我必尔面是寻兮、';
_Psm27_9='勿向我掩面、勿怒逐尔仆、救我之上帝欤、尔素助我、愿勿弃我遗我兮、';
_Psm27_10='父母遗我、耶和华则纳我兮、';
_Psm27_11='耶和华欤、示我以尔道、因我敌故、导我于坦途兮、';
_Psm27_12='妄证之人、与出言凶暴者、起而攻我、勿付我于仇雠、以遂其愿兮、';
_Psm27_13='我在生命之境、得见耶和华之恩、若不信此、我则丧胆兮、';
_Psm27_14='尔其企望耶和华、壮乃志、强乃心、以企望耶和华兮、';
_Psm28_1='耶和华欤、我呼吁尔、我磐石欤、勿若罔闻、倘尔缄默、我则等于就墓之人兮、';
_Psm28_2='我向尔至圣所、举手呼吁、尚其垂听我恳求兮、';
_Psm28_3='勿曳我同于恶人、等于匪类、彼于其邻、言甘心险兮、';
_Psm28_4='愿尔按其所为、与其恶行而罚之、依其手所作、及所应受者而报之兮、';
_Psm28_5='耶和华所为、其手所作、彼不介意、故必毁之、不复建立兮、○';
_Psm28_6='耶和华听我恳求、宜颂赞兮、';
_Psm28_7='耶和华为我力、为我盾、我心赖之、而得辅助、我心乐甚、讴歌颂赞兮、';
_Psm28_8='耶和华为其民之力、为受膏者拯救之保障兮、';
_Psm28_9='尚其施援尔民、锡嘏尔业、牧之扶之、历世弗替兮、';
_Psm29_1='上帝众子欤、以荣与力、归于耶和华兮、';
_Psm29_2='以其名应得之荣、归于耶和华、衣圣美之服、而敬拜之兮、';
_Psm29_3='耶和华之声、在于水上、尊荣之上帝耶和华、起雷于大水之上兮、';
_Psm29_4='耶和华之声有力、其声有威兮、';
_Psm29_5='其声摧折香柏、耶和华毁利巴嫩之香柏兮、';
_Psm29_6='彼使山跃如犊、利巴嫩与西连、跃如野牛之犊兮、';
_Psm29_7='耶和华之声、分裂火焰兮、';
_Psm29_8='其声震动旷野、耶和华震动加低斯之旷野兮、';
_Psm29_9='其声使麀鹿堕胎、林木剥落、凡在殿中者、无不道荣兮、○';
_Psm29_10='当洪水时、耶和华居于位、耶和华永居王位兮、';
_Psm29_11='耶和华必锡其民以能力、耶和华必祝其民以平康兮、';
_Psm30_1='耶和华欤、我必尊崇尔、尔救拔我、不使我敌夸耀兮、';
_Psm30_2='耶和华我上帝欤、我曾吁尔、尔则医我兮、';
_Psm30_3='耶和华欤、尔出我魂于阴府、使我生存、免入坟墓兮、';
_Psm30_4='耶和华之圣民欤、尔其歌颂耶和华、称扬其圣名兮、';
_Psm30_5='其怒在俄顷、其恩在毕生、哭泣寄于夜、欢欣来于晨兮、';
_Psm30_6='若我、在利达时、自谓永不动摇兮、';
_Psm30_7='耶和华欤、昔尔施恩、使我立于固山、及尔掩面、我则烦扰兮、';
_Psm30_8='耶和华欤、我呼吁尔、向耶和华恳求兮、';
_Psm30_9='流我之血、使我就墓、何益之有、尘土安能颂尔、安能宣尔诚实兮、';
_Psm30_10='耶和华欤、垂听而矜悯我、耶和华欤、其为我助兮、';
_Psm30_11='尔乃以我哀哭、变为舞蹈、脱我麻衣、被以喜乐兮、';
_Psm30_12='俾我灵歌颂尔、而不缄默、耶和华我上帝欤、我将称谢尔、永世靡暨兮、';
_Psm31_1='耶和华欤、我托庇于尔、使我永不蒙羞、以尔义拯我兮、';
_Psm31_2='侧耳于我、速援乎我、为我坚固之磐、拯救之砦兮、';
_Psm31_3='尔为我岩石、为我保障、祈缘尔名、引我导我兮、';
_Psm31_4='脱我于人暗设之网、尔乃为我保障兮、';
_Psm31_5='耶和华诚实之上帝欤、我托魂于尔手、尔已赎我兮、';
_Psm31_6='凡务虚无者、为我所恶、我惟耶和华是赖兮、';
_Psm31_7='我将因尔慈惠、喜乐欢欣、以尔鉴我困苦、知我艰难兮、';
_Psm31_8='尔未锢我于敌手、乃使我足立于广域兮、';
_Psm31_9='耶和华欤、我遭患难、求尔矜悯、因我忧苦、我目就衰、害及我心我身兮、';
_Psm31_10='愁苦尽我毕生、悲叹消我岁月、因我罪愆、力瘅骨枯兮、';
_Psm31_11='我缘诸敌为辱、对邻里而尤甚、友朋惧我、路人见我而避兮、';
_Psm31_12='我被遗忘、如已死绝忆之人、如破坏之器兮、';
_Psm31_13='我闻众谤、随在惊吓、彼相商以攻我、设谋以夺我命兮、';
_Psm31_14='耶和华欤、我惟恃尔、谓尔为我上帝兮、';
_Psm31_15='我之遭际、咸在尔手、援我于敌、及迫我者兮、';
_Psm31_16='以尔容光烛尔仆、以尔慈惠拯我兮、';
_Psm31_17='耶和华欤、我曾吁尔、勿使我蒙羞、惟使恶人蒙羞、俾在阴府缄默兮、';
_Psm31_18='言诳之辈、骄慢狂妄毁义人者、使其哑口兮、';
_Psm31_19='凡敬畏尔、托庇于尔者、尔于人前为备恩宠、何其宏大兮、';
_Psm31_20='尔深藏之于避所、俾脱世人之计、暗保之于帷中、使免口舌之争兮、';
_Psm31_21='耶和华宜颂美、在于坚城、彰其殊恩兮、';
_Psm31_22='我惊惶时、以为见绝于尔前、我呼吁时、尔仍听我祈求兮、';
_Psm31_23='耶和华之圣民欤、宜敬爱之、信实者、耶和华保守之、骄泰者、则重报之兮、';
_Psm31_24='凡企望耶和华者、当壮乃志、强乃心兮、';
_Psm32_1='其过得宥、其罪得掩、斯人其有福兮、';
_Psm32_2='其心无诈、耶和华不以为有罪、斯人其有福兮、';
_Psm32_3='我缄默时、终日欷歔、我骨衰残兮、';
_Psm32_4='尔手朝夕压我、精液消耗、有如夏日暵其干兮、';
_Psm32_5='我陈己罪、不匿己恶、谓向耶和华认过犯、尔则赦我罪恶兮、';
_Psm32_6='因此敬虔之士、宜乘可寻之际祷尔、大水泛滥、必不相及兮、';
_Psm32_7='尔为我避所、脱我于难、环以拯救之歌兮、○';
_Psm32_8='我将训尔、示尔当由之路、我目注尔、而劝戒兮、';
_Psm32_9='勿效骡马之无知、必以羁勒之辔制之、否则不驯兮、';
_Psm32_10='恶人多遭忧苦、惟恃耶和华者、慈惠周匝兮、';
_Psm32_11='尔义人当缘耶和华、欢欣悦怿、心正者因乐而呼兮、';
_Psm33_1='尔义人欤、当缘耶和华而悦怿、正直者之颂赞、乃合宜兮、';
_Psm33_2='当鼓琴称谢耶和华、以十弦瑟歌颂之兮、';
_Psm33_3='讴新歌以颂之、鼓琴精巧、其声清越兮、';
_Psm33_4='盖耶和华之言正直、行皆信实兮、';
_Psm33_5='耶和华以公义为乐、慈惠遍满于大地兮、';
_Psm33_6='诸天藉耶和华言而造、万象由其嘘气而成兮、';
_Psm33_7='彼汇海水如垒、贮渊泉于库兮、';
_Psm33_8='全地当寅畏耶和华、亿兆敬惧之兮、';
_Psm33_9='因彼言之斯有、命之斯立兮、';
_Psm33_10='耶和华败列邦之谋、废诸民之志兮、';
_Psm33_11='惟耶和华之谋永立、其志历世弗替兮、';
_Psm33_12='以耶和华为上帝者、其国福矣、被彼选为己业、斯民福矣、';
_Psm33_13='耶和华自天鉴观、尽睹世人兮、';
_Psm33_14='自其居所而观、遍覧地上居民兮、';
_Psm33_15='彼造众心、鉴察其行兮、';
_Psm33_16='未有君王、因兵多而得救、未有勇士、因力大而获拯兮、';
_Psm33_17='赖马获援、乃属徒然、其力虽大、不能救人兮、';
_Psm33_18='敬畏耶和华、企望其慈惠者、彼垂顾之兮、';
_Psm33_19='救其魂于死亡、保其生于饥馑兮、';
_Psm33_20='我魂企望耶和华、彼为我助我盾兮、';
_Psm33_21='我心于彼而乐、素赖其圣名兮、';
_Psm33_22='耶和华欤、愿施慈惠、以副我望兮、';
_Psm34_1='我恒颂耶和华、赞美之言、常在我口兮、';
_Psm34_2='我心因耶和华而夸、谦逊之人、闻之则喜兮、';
_Psm34_3='尔其偕我称耶和华为大、共尊其名兮、';
_Psm34_4='我求耶和华、蒙其俞允、拯我脱诸恐惧兮、';
_Psm34_5='瞻望之者、其容有光、永不赧颜兮、';
_Psm34_6='贫人呼吁、耶和华垂听、援于诸难兮、';
_Psm34_7='耶和华之使者列营、以环寅畏之人、而拯救之兮、';
_Psm34_8='尔其试之、则知耶和华乃善、托庇于彼者、其有福兮、';
_Psm34_9='诸圣民欤、宜寅畏耶和华、寅畏之者、不至匮乏兮、';
_Psm34_10='维彼稚狮、匮食而饥、寻求耶和华者、福祉罔缺兮、';
_Psm34_11='小子欤、来听之、我以寅畏耶和华之道训尔兮、';
_Psm34_12='孰好生命、欲享遐龄、以纳福祉、';
_Psm34_13='当扪尔舌、勿出恶言、宜缄尔口、勿道诈语、';
_Psm34_14='去恶行善、寻求和平、而追随之兮、';
_Psm34_15='耶和华目注义人、耳听其呼吁、';
_Psm34_16='以怒容向行恶者、绝其志于世兮、';
_Psm34_17='义人呼吁、耶和华垂听、援于诸难兮、';
_Psm34_18='伤心者耶和华近之、痛心者拯之兮、';
_Psm34_19='义者患难孔多、耶和华悉拯之、';
_Psm34_20='保卫其骨、无一摧残兮、';
_Psm34_21='行恶者必杀于恶、憾义者必服厥罪、';
_Psm34_22='耶和华救赎其仆之魂、托庇于彼者、无有服罪兮、';
_Psm35_1='耶和华欤、与我争者、尔与之争、与我战者、尔与之战、';
_Psm35_2='持干与盾、立而助我、';
_Psm35_3='拔戟御追我者、谓我魂曰、我为尔之拯救兮、';
_Psm35_4='俾索取我命者、受辱蒙羞、谋害我躬者、却退愧耻兮、';
_Psm35_5='使如风前之糠、耶和华使者驱逐之兮、';
_Psm35_6='其路幽暗而滑?、耶和华使者追袭之兮、';
_Psm35_7='以彼无端暗设其网、掘阱欲害我魂兮、';
_Psm35_8='愿灾祸猝临之、自罹暗设之网、自陷所掘之阱兮、';
_Psm35_9='我心必因耶和华而乐、缘其拯救而喜兮、';
_Psm35_10='我形骸曰、耶和华欤、拯贫者于强梁、援穷乏于盗劫、孰似尔兮、';
_Psm35_11='凶恶之证兴起、以所不知之事诘我兮、';
_Psm35_12='以恶报善、使我魂孤苦兮、';
_Psm35_13='若我、于彼病时、衣麻禁食、刻苦己心、然我所祈、返于我衷兮、';
_Psm35_14='我之所行、如丧友朋昆弟、屈身悲哀、如哭母兮、';
_Psm35_15='惟我遭难、彼众欢聚、下流之辈、我不识者、集而攻我、裂之不已兮、';
_Psm35_16='彼如筵间戏谑之妄人、向我切齿兮、';
_Psm35_17='主欤、旁观不顾、将至何时、拯我魂于强暴、救我命于壮狮兮、';
_Psm35_18='我则于大会中称谢尔、于多民中颂赞尔兮、';
_Psm35_19='勿容无理仇我者、向我夸口、无端憾我者、向我眨目兮、';
_Psm35_20='彼不言和平、安居地上者、图诡词以害之兮、';
_Psm35_21='肆口谤我曰、嘻嘻、我目见之兮、';
_Psm35_22='主耶和华欤、尔既见止、勿缄默、勿远我兮、';
_Psm35_23='我上帝、我主欤、奋然而兴、伸我冤、判我狱兮、';
_Psm35_24='耶和华我上帝欤、依尔义而判之、勿使敌为我而夸兮、';
_Psm35_25='勿容其心曰、嘻、适如我愿、勿容彼曰、我已吞之兮、';
_Psm35_26='幸我遘灾者、俾其怀惭抱愧、向我夸大者、俾其被辱蒙羞兮、';
_Psm35_27='乐我义谳者、愿其欢呼欣喜、悦其仆获福之耶和华、宜恒尊之为大兮、';
_Psm35_28='我舌必言尔义、终日颂赞兮、';
_Psm36_1='恶人之罪、谓其心曰、目中无惧上帝之由兮、';
_Psm36_2='因彼自欺、以为其恶不显、不见恶兮、';
_Psm36_3='厥口所言、奸恶诡谲、绝于智慧善行兮、';
_Psm36_4='在床谋孽、立于邪途、不憎恶事兮、○';
_Psm36_5='耶和华欤、尔之慈惠、上及穹苍、尔之诚实、高凌霄汉兮、';
_Psm36_6='尔之公义、如上帝之山、尔之判断、如深广之渊、耶和华欤、人与禽兽、尔咸护佑兮、';
_Psm36_7='上帝欤、尔之慈惠、何其宝贵、尔翼荫下、世人托庇兮、';
_Psm36_8='饱之以尔室之肥甘、饮之于乐河兮、';
_Psm36_9='生命之源在尔、于尔光中、必蒙烛照兮、';
_Psm36_10='识尔者、愿仍施之以慈惠、心正者、锡之以公义兮、';
_Psm36_11='勿容骄人之足践我、恶人之手逐我兮、';
_Psm36_12='作恶者仆、既已颠蹶、不能复振兮、';
_Psm37_1='勿因作恶者生烦扰、勿因为非者怀妒嫉、';
_Psm37_2='彼如草芥、速被芟除、犹之青蔬、不久萎败兮、';
_Psm37_3='当赖耶和华而行善、居于斯土、以其信实为食兮、';
_Psm37_4='以耶和华为悦、尔心所欲、彼必赐之兮、';
_Psm37_5='以尔行径托耶和华、惟彼是赖、则必成之兮、';
_Psm37_6='著尔之义、如光发耀、显尔之公、如日方中兮、';
_Psm37_7='缄默于耶和华前、忍以望之、人之道途通达、人之恶谋得成、勿为之生烦扰兮、';
_Psm37_8='息怒蠲忿、勿生烦扰、以致作慝兮、';
_Psm37_9='盖作恶者必被翦除、惟望耶和华者、得承斯土兮、';
_Psm37_10='再延片时、恶者归于乌有、察其居所、已杳然兮、';
_Psm37_11='惟谦卑者得承斯土、因雍和之盛而乐兮、';
_Psm37_12='恶人谋害义人、向之切齿、';
_Psm37_13='主必哂之、因见其日将至兮、';
_Psm37_14='恶者拔刃弯弓、欲覆穷乏、杀正行之人兮、';
_Psm37_15='其刃必刺己心、其弓见折兮、';
_Psm37_16='义人所有些微、胜于恶人之丰裕兮、';
_Psm37_17='恶者之臂必见折、惟义者为耶和华所扶兮、';
_Psm37_18='完人之时日、耶和华所知、其业永存兮、';
_Psm37_19='遘难之时、不至羞愧、遭饥之日、必得饱饫兮、';
_Psm37_20='恶人必亡、耶和华之敌、如草场之华美、必将消灭、如烟之散兮、';
_Psm37_21='恶者贷而弗偿、义者行仁、而好施兮、';
_Psm37_22='耶和华所祝者、必承斯土、惟其所诅者、必被翦除兮、';
_Psm37_23='善人之步履、为耶和华所定、其行径、为耶和华所悦兮、';
_Psm37_24='彼即颠蹶、不至不振、耶和华扶之以手兮、';
_Psm37_25='我幼而老、未见义者被遗、其裔丐食兮、';
_Psm37_26='义人终日行仁施贷、其裔蒙福兮、';
_Psm37_27='去恶从善、则得久居兮、';
_Psm37_28='盖耶和华惟义是悦、不遗圣民、使之永存、恶者之裔、必被翦除兮、';
_Psm37_29='义人必承斯土、恒久居处兮、';
_Psm37_30='义人口言智慧、舌道公平、';
_Psm37_31='上帝之律在于其心、步履不滑跌兮、';
_Psm37_32='恶人窥伺义人、意欲杀之兮、';
_Psm37_33='耶和华不付于其手、鞫时亦不罪之兮、';
_Psm37_34='当企望耶和华、遵守其道、彼必擢尔、俾承斯土、恶人见绝、尔必目睹兮、';
_Psm37_35='我见恶人势盛、张大如青葱之树、在其本土兮、';
_Psm37_36='或经其地、彼已乌有、我寻觅之、不得见兮、';
_Psm37_37='察完人、观正人、慕和平者、其终有福兮、';
_Psm37_38='干罪者流、同归灭没、恶人终被翦除兮、';
_Psm37_39='义者之拯救、由于耶和华、在患难时、彼为其保障兮、';
_Psm37_40='耶和华助之援之、脱诸恶人、因其托庇于彼、乃拯救之兮、';
_Psm38_1='耶和华欤、勿发忿以谴我、勿震怒以惩我、';
_Psm38_2='盖尔矢及我、尔手压我兮、';
_Psm38_3='因尔忿怒、我体无健、因我罪戾、我骨弗安、';
_Psm38_4='我罪灭顶、如重任难胜兮、';
_Psm38_5='因我愚昧、我创臭溃兮、';
_Psm38_6='我偃偻而拳曲、终日悲哀兮、';
_Psm38_7='我腰遍受灼炙、我体无健兮、';
_Psm38_8='身疲创剧、中心弗安、而呻吟兮、';
_Psm38_9='主欤、我之愿欲、悉陈于尔、我之欷歔、无隐于尔、';
_Psm38_10='我心怦怦、我力疲惫、目光散失兮、';
_Psm38_11='我遘恶疾、友朋远离、亲属遥立兮、';
_Psm38_12='索取我命者设网罟、谋害我躬者出恶言、终日筹思诡计兮、';
_Psm38_13='我如聋者不闻声、喑者不启口、';
_Psm38_14='其耳无闻、其口无辩兮、';
_Psm38_15='耶和华欤、我企望尔、我主上帝必应之兮、';
_Psm38_16='我曰、恐彼为我而夸、我失足时、彼乃夸大兮、';
_Psm38_17='我几颠踬、忧苦常在我前兮、';
_Psm38_18='我必述我愆尤、忧我罪戾兮、';
_Psm38_19='我敌敏捷壮强、妄憾我者、实繁有徒兮、';
_Psm38_20='以恶报善者、为我之敌、缘我惟善是从兮、';
_Psm38_21='耶和华欤、勿弃我、我上帝欤、勿远我、';
_Psm38_22='主欤、我之拯救、其速助我兮、';
_Psm39_1='我谓必谨我行、免舌干咎、恶人当前、必箝我口兮、';
_Psm39_2='我缄默无言、善言亦不出口、我之忧痛、更迫切兮、';
_Psm39_3='我则热衷、默想时火乃炽、遂鼓舌而言曰、';
_Psm39_4='耶和华欤、俾知我身之终、年寿几何、致我自知荏弱兮、';
_Psm39_5='尔使我之年岁、数掌可量、我之寿算、在于尔前、若无有兮、世人稳立时、亦皆虚空兮、';
_Psm39_6='世人行动乃虚幻、扰攘乃徒劳、积蓄货财、不知谁取兮、';
_Psm39_7='主欤、我今奚俟、所望惟尔、';
_Psm39_8='援我于愆尤、毋令我受愚人之辱兮、';
_Psm39_9='我默然缄口、以我所遇、乃尔所为兮、';
_Psm39_10='尔之责罚、尚其免之、尔手搏击、我则消灭兮、';
_Psm39_11='尔因罪而谴人、使其菁华消灭、如蠹之蚀、世人实为虚空兮、';
_Psm39_12='耶和华欤、俯闻我祈求、垂听我呼吁、我既泣涕、尔勿缄默、我于尔前、为外人、为客旅、有如列祖兮、';
_Psm39_13='求尔舍我、于我长往之先、俾我复振兮、';
_Psm40_1='我耐望耶和华、彼倾听我呼吁兮、';
_Psm40_2='援我于陷阱、出我于淤泥、立我足于磐石、稳我步履兮、';
_Psm40_3='使我口讴新歌、颂我上帝、多人见之、寅畏而恃耶和华兮、';
_Psm40_4='惟恃耶和华、不从骄泰虚伪之辈、斯人其有福兮、';
_Psm40_5='耶和华我上帝欤、尔所作之妙工、及向我之意念甚多、不能悉陈、若欲称述、不可胜数兮、';
_Psm40_6='祭祀礼仪、非尔所悦、燔祭罪祭、非尔所欲、尔启我耳兮、';
_Psm40_7='我则曰、我来矣、命我之言、经卷载之兮、';
_Psm40_8='我上帝欤、尔旨我乐遵、尔律在我心兮、';
_Psm40_9='我于大会中、宣公义之嘉音、必不缄口、尔耶和华所知兮、';
_Psm40_10='尔之公义、我未匿之于心、尔之信实拯教、我已宣之、尔之慈惠诚实、于大会中、我未隐之兮、';
_Psm40_11='耶和华欤、尔之矜恤、勿靳于我、尔之慈惠诚实、恒祐我兮、';
_Psm40_12='灾祸环我、不可胜计、罪戾迫我、不能昂首、其数多越于发、我心丧失兮、';
_Psm40_13='耶和华欤、以救我为悦、耶和华欤、其助我维亟兮、';
_Psm40_14='索我命者、愿其同蒙羞耻、幸我灾者、愿其却退受辱兮、';
_Psm40_15='向我曰嘻嘻者、愿其惭怍而惊骇兮、';
_Psm40_16='惟尔是求者、愿其因尔欢欣喜乐、悦尔拯救者、宜恒称耶和华为大兮、';
_Psm40_17='我乃贫乏、惟主眷顾、我上帝欤、尔为我辅助、我拯救、祈勿延缓兮、';
_Psm41_1='眷顾贫乏者福矣、遭难之日、耶和华必援之兮、';
_Psm41_2='耶和华必佑之、使之生存、获福于斯土、勿付之于敌、以遂其欲兮、';
_Psm41_3='彼委顿在床、耶和华必扶持之、于疾病时、治其卧榻兮、';
_Psm41_4='我曰、耶和华欤、尚其悯我医我、我获罪于尔兮、';
_Psm41_5='我敌以恶言渎我曰、彼何时死、其名泯灭兮、';
_Psm41_6='设彼来见、言则虚妄、心蓄奸恶、出而道之兮、';
_Psm41_7='凡憾我者窃议我、谋害我兮、';
_Psm41_8='彼谓恶疾附于其身、既已偃卧、永不复起兮、';
_Psm41_9='我之密友、我之所恃、食我饼者、毕踵敌我兮、';
_Psm41_10='耶和华欤、尚其矜我、使我兴起、以报复之兮、';
_Psm41_11='敌不奏凯、则知尔乃悦我兮、';
_Psm41_12='我行正直、尔扶持我、立我于尔前、迄于永久兮、○';
_Psm41_13='以色列之上帝耶和华、当颂美之、永世靡暨、诚所愿兮、诚所愿兮、';
_Psm42_1='我上帝欤、我心慕尔、如麀之慕溪水兮、';
_Psm42_2='我心渴想上帝、即维生之上帝、何时诣上帝前、而觐之兮、';
_Psm42_3='我昼夜饮泣、人恒诘我曰、尔上帝安在兮、';
_Psm42_4='我昔与众偕行、以欢颂之声、引诣上帝室、而守节期、今追忆之、我心伤悲兮、';
_Psm42_5='我心何为而抑郁、中怀何为而烦扰、企望上帝、彼和颜而施救、我仍颂之兮、○';
_Psm42_6='我上帝欤、我心抑郁于中、故由约但地、黑门岭、米萨山、记忆尔兮、';
_Psm42_7='尔之瀑布发声、渊渊相应、尔之波涛、淹没我身兮、';
_Psm42_8='惟耶和华昼施慈惠、夜则其歌在于我口、而祷赐我生命之上帝兮、';
_Psm42_9='我向上帝我磐石曰、尔何为忘我、我何为因敌之虐、而哀痛兮、';
_Psm42_10='我敌谤渎、如碎我骨、恒谓我曰、尔上帝安在兮、';
_Psm42_11='我心何为而抑郁、中怀何为而烦扰、企望上帝、彼和颜而施救、为我上帝、我仍颂之兮、';
_Psm43_1='上帝欤、尚其为我折中、辨屈于不虔之国、援我于诡谲不义之人兮、';
_Psm43_2='为我力之上帝、尔何为弃我、我何为因敌之虐、而哀痛兮、';
_Psm43_3='发尔光辉诚实、用以导我、携我至尔圣山、入尔帷幕兮、';
_Psm43_4='我则至上帝之坛、诣我极乐之上帝、上帝我上帝欤、我必以琴颂尔兮、';
_Psm43_5='我心何为而抑郁、中怀何为而烦扰、企望上帝、彼和颜而施救、为我上帝、我仍颂之兮、';
_Psm44_1='上帝欤、尔在古昔所行之事、我耳闻之、列祖曾述之兮、';
_Psm44_2='以尔手逐列邦、栽培我祖、苦待异族、使我列祖繁衍兮、';
_Psm44_3='其得斯土、非恃己刃、其得拯救、非赖己臂、乃赖尔之右手与臂、乃尔容光、以尔悦之兮、';
_Psm44_4='我上帝欤、尔为我王、其命雅各获胜兮、';
_Psm44_5='敌我者、我藉尔手倾覆之、起而攻我者、我藉尔名践踏之、';
_Psm44_6='我弓非所恃、我刃不我救兮、';
_Psm44_7='惟尔拯我于敌、使憾我者惭怍兮、';
_Psm44_8='我于上帝终日而夸、必颂其名、永久不已兮、○';
_Psm44_9='今尔弃我、使我贻羞、不与我军偕出兮、';
_Psm44_10='使我背敌而返、憾我者逞其劫夺兮、';
_Psm44_11='使我如备食之羊、散于列邦兮、';
_Psm44_12='鬻尔民无所得、其值不增尔财兮、';
_Psm44_13='使我为辱于邻国、四周之人讥刺姗笑兮、';
_Psm44_14='为异邦之话柄、众民摇首兮、';
_Psm44_15='终日凌辱在我前、羞惭蔽我面、';
_Psm44_16='乃因侮慢与诟詈者之声、仇敌及报复者之势兮、';
_Psm44_17='凡此已临我身、而我未尝忘尔、亦未爽尔约兮、';
_Psm44_18='我心未退、步履未离尔途兮、';
_Psm44_19='尔于野犬之处、压我维甚、蔽以阴翳兮、';
_Psm44_20='我侪若忘上帝之名、或向他神举手、';
_Psm44_21='上帝知人心之隐微、岂不鉴察乎、';
_Psm44_22='我以尔故、终日见杀、视如将宰之羊兮、';
_Psm44_23='主欤其寤、何为寝睡、尚其兴起、勿我永弃兮、';
_Psm44_24='尔奚掩面、忘我所受之苦与虐兮、';
_Psm44_25='我魂伏于尘、我身贴于地兮、';
_Psm44_26='尚其起而助我、以尔慈惠赎我兮、';
_Psm45_1='我心涌美词、我舌如捷笔、述我为王所作兮、';
_Psm45_2='尔之美好、逾于世人、口衔慈惠、故上帝锡嘏尔、永世靡暨兮、';
_Psm45_3='有能者欤、佩剑于腰、被尔尊荣威严兮、';
_Psm45_4='为诚实谦逊公义、赫然乘车前往、无不获胜、尔之右手、必示尔可畏之事兮、';
_Psm45_5='尔矢铦利、穿王敌之心、众民仆于尔下兮、';
_Psm45_6='上帝欤、尔位永世靡暨、尔之国柄、乃正直之柄兮、';
_Psm45_7='尔好义恶恶、故上帝尔之上帝、以喜乐之膏膏尔、越于尔侣兮、';
_Psm45_8='尔衣薰以药没、沈香肉桂、丝弦之乐器、出自象牙之宫、以娱尔兮、';
_Psm45_9='尔贵人之中、有列王之女、王后饰以俄斐之金、立于尔右兮、';
_Psm45_10='女子欤、听之思之、倾耳聆之、尔之乡民、尔之父家、勿为系念兮、';
_Psm45_11='王则慕尔之美、彼为尔主、当敬拜之兮、';
_Psm45_12='推罗之女、必馈尔礼、民间富者、必求尔恩兮、';
_Psm45_13='王女在宫、备极荣美、被服金绣兮、';
_Psm45_14='衣以锦绣、引至王前、同伴之幼女、亦相携诣尔兮、';
_Psm45_15='若而人者、欣喜欢忭、导入王宫兮、';
_Psm45_16='尔之子孙、继厥列祖、尔必立为全地之君兮、';
_Psm45_17='我使尔名历代记忆、众民将称谢尔、永久不已兮、';
_Psm46_1='上帝为我避所、为我能力、在患难中、大显辅助兮、';
_Psm46_2='故虽大地变迁、山岳震动、移于海心、';
_Psm46_3='波涛漰渤汹涌、水涨山摇、我无所惧兮、';
_Psm46_4='有河支流、以悦上帝之邑、即至上者帷幕之圣所兮、';
_Psm46_5='上帝居其中、其邑不动摇、迨及黎明、上帝必扶助兮、';
_Psm46_6='异族喧嚣、列邦震动、上帝发声、大地销镕兮、';
_Psm46_7='万军之耶和华偕我、雅各之上帝、为我高台兮、○';
_Psm46_8='来观耶和华所行、地上荒芜、乃其所为兮、';
_Psm46_9='彼戢干戈、爰及地极、折弓断戟、火焚战车兮、';
_Psm46_10='尔其休息、知我为上帝、我将被尊于异邦、见崇于大地兮、';
_Psm46_11='万军之耶和华偕我、雅各之上帝、为我高台兮、';
_Psm47_1='万民皆宜鼓掌、以获胜之声、欢呼上帝兮、';
_Psm47_2='耶和华至高、有威可畏、乃全地之大君兮、';
_Psm47_3='服众民于我下、服列邦于我足下兮、';
_Psm47_4='为我择业、即雅各之荣、雅各乃其所悦兮、';
_Psm47_5='上帝上升、呼声随之、耶和华上升、角声作兮、';
_Psm47_6='宜歌颂、歌颂上帝兮、宜歌颂、歌颂我王兮、';
_Psm47_7='上帝为全地之王、当赋明哲之词、以歌颂兮、';
_Psm47_8='上帝居其圣位、治理万邦兮、';
_Psm47_9='列邦显者咸集、欲为亚伯拉罕上帝之民、斯世之盾、咸属上帝、彼乃至尊兮、';
_Psm48_1='大哉耶和华、当大得颂赞、于我上帝之邑、在彼圣山兮、';
_Psm48_2='大君之邑、在郇山之北、崔巍壮丽、乃全地之乐兮、';
_Psm48_3='上帝在其宫室、自显为高台兮、';
_Psm48_4='列王纠合、相偕经此、';
_Psm48_5='见之骇异惊惶、而疾遁兮、';
_Psm48_6='战栗持之、痛苦如临产之妇兮、';
_Psm48_7='尔以东风、毁他施之舟兮、';
_Psm48_8='万军耶和华之城、我上帝之邑、我昔所闻、今已见之、上帝必坚立之、迄于永久兮、○';
_Psm48_9='上帝欤、我侪在尔殿中、念尔慈惠兮、';
_Psm48_10='上帝欤、尔受颂美、称尔名誉、延及地极、公义盈尔右手兮、';
_Psm48_11='因尔义鞫、郇山宜欣喜、犹大之女、其欢乐兮、';
_Psm48_12='其遍历郇山、而环绕之、数其戍楼兮、';
_Psm48_13='观其城郭、察其宫室、传于后世兮、';
_Psm48_14='此上帝永为我上帝、作我先导、直至于死兮、';
_Psm49_1='万民其听之、普世居民、其倾耳兮、';
_Psm49_2='尊卑贫富之人、偕听之兮、';
_Psm49_3='我口惟智慧是言、我心以明哲为念、';
_Psm49_4='必倾耳听喻言、鼓琴解秘语兮、';
_Psm49_5='患难之日、邪恶追迫我踵、我何惧兮、';
_Psm49_6='恃其货财、夸其富足者、';
_Psm49_7='莫能赎其昆弟、为付赎金于上帝、';
_Psm49_9='俾其永存不朽、盖其生命、赎价甚重、永久无成兮、';
_Psm49_10='彼必见智者死、愚者蠢者偕亡、其财遗于他人兮、';
_Psm49_11='其心以为家室恒存、第宅留至万代、遂以己名名其地兮、';
_Psm49_12='人居尊位、不能久长、犹死亡之畜兮、';
_Psm49_13='斯乃愚人之道、而后人犹韪其言兮、';
_Psm49_14='彼如群羊、定其归于阴府、死亡为其牧者、迨及黎明、正人治之、彼之美丽、销于阴府、无地以存兮、';
_Psm49_15='惟上帝必纳我、赎我魂于阴府之权兮、○';
_Psm49_16='人殖货财、门庭炫赫、尔毋惧兮、';
_Psm49_17='因其临没、毫无所携、彼之尊荣、不随之往兮、';
_Psm49_18='彼生存时、自庆其福、尔若利己、人则庆之兮、';
_Psm49_19='然彼归其历代之祖、永不见光兮、';
_Psm49_20='人居尊位、而不通达、犹死亡之畜兮、';
_Psm50_1='大能之上帝耶和华、有言诏天下、自日出之乡、迄日入之处兮、';
_Psm50_2='郇乃尽美、上帝自此发其光辉兮、';
_Psm50_3='我之上帝莅临、必不缄默、有火毁于其前、烈风雷雨环之兮、';
_Psm50_4='彼欲鞫其民、乃诏上天下地兮、';
_Psm50_5='集圣民于我前、即以献祭、与我立约之人兮、';
_Psm50_6='诸天必宣上帝公义、因其自为士师兮、○';
_Psm50_7='我民欤、尔其听之、我则宣言、以色列欤、我将戒尔、我乃上帝、尔之上帝兮、';
_Psm50_8='我不因尔祭品而加责、尔之燔祭、恒在我前兮、';
_Psm50_9='不取牡牛于尔家、不取山羊于尔牢兮、';
_Psm50_10='丛林百兽、千山群畜、悉属我兮、';
_Psm50_11='山岳之禽、皆我所知、原野之兽、为我所有兮、';
_Psm50_12='我若饥、不告尔、世界与充其中者、咸属我兮、';
_Psm50_13='我岂食牡牛之肉、饮山羊之血乎、';
_Psm50_14='其以感谢为祭、献于上帝、向至高者偿尔愿兮、';
_Psm50_15='患难之日、尔当吁我、我必援尔、尔亦荣我兮、○';
_Psm50_16='上帝语恶人曰、尔奚称道我律、口言我约、';
_Psm50_17='实则厌我训诲、委我言于后兮、';
_Psm50_18='见盗者则乐附之、淫者则与共兮、';
_Psm50_19='尔口恶言是骋、尔舌诡诈是造兮、';
_Psm50_20='坐则谤尔昆弟、谗尔同胞兮、';
_Psm50_21='此尔所行、而我缄默、遂意我与尔同、其实我必责尔、列斯事于尔前兮、';
_Psm50_22='尔曹忘上帝者、当思及此、免我磔尔、无人救援兮、';
_Psm50_23='以感谢为祭者、即尊荣我、遵正道者、我必示以上帝之拯救兮、';
_Psm51_1='上帝欤、依尔恩惠悯我躬、循尔鸿慈涂我过兮、';
_Psm51_2='洗尽我愆尤、洁除我罪戾兮、';
_Psm51_3='盖我自知己过、我罪恒在目前兮、';
_Psm51_4='我惟获罪于尔、行尔所恶、致尔出词显公义、行鞫显清正兮、';
_Psm51_5='我生于愆尤、在母妊中、即负罪兮、';
_Psm51_6='中怀诚实、为尔所悦、必使我衷通达智慧兮、';
_Psm51_7='尔其以牛膝草洁我、我则洁兮、涤我、我则白于雪兮、';
_Psm51_8='令我得闻喜乐之声、俾尔所折之骨踊跃兮、';
_Psm51_9='掩面勿视我罪、涂我诸愆兮、';
_Psm51_10='上帝欤、为我造清洁之心、复正直之神于我衷兮、';
_Psm51_11='勿屏我于尔前、勿收回尔圣神兮、';
_Psm51_12='复我拯救之乐、以悦怿之神扶我兮、';
_Psm51_13='我则以尔道训有过者、罪人必归于尔兮、';
_Psm51_14='上帝拯我之上帝欤、宥我流血之罪、我口大声歌颂尔公义兮、';
_Psm51_15='主欤、其启我唇、我口称扬尔声誉兮、';
_Psm51_16='尔不喜祭品、否则我必献之、燔祭非尔所悦兮、';
_Psm51_17='所以祭上帝者、乃忧伤之神、忧伤痛悔之心、尔不蔑视兮、○';
_Psm51_18='依尔美意、优待郇邑、建耶路撒冷之城兮、';
_Psm51_19='斯时也、义祭燔祭、及全牲之燔祭、尔必悦之、人必献牡牛于尔坛兮、';
_Psm52_1='强暴者欤、何为以恶自诩、上帝之慈惠永存兮、';
_Psm52_2='尔舌运用邪恶、如铦利之薙刀、诡谲是行兮、';
_Psm52_3='尔好恶逾于善、好诳逾于义兮、';
_Psm52_4='诡诈之舌、毁灭之言是好兮、';
_Psm52_5='上帝必倾覆尔、永不复起、除尔于幕中、拔尔于生人之地兮、';
_Psm52_6='义人见之而惧、且将哂之、';
_Psm52_7='曰、试观斯人、不以上帝为力、惟恃多财、以恶自固兮、';
_Psm52_8='若我、在上帝室中、如青橄榄树、赖上帝之慈惠、永久不已兮、';
_Psm52_9='尔既行此、我必永久颂赞、在尔圣民前、仰望尔名、以其为美兮、';
_Psm53_1='愚人心中谓无上帝、彼皆败坏、行可憎之邪恶、无一行善兮、';
_Psm53_2='上帝自天俯视世人、欲察有无明哲是具、上帝是寻兮、';
_Psm53_3='乃皆却退、同变为污、无行善者、并无其一兮、';
_Psm53_4='作恶者犹无知乎、吞噬我民如食饼、不吁上帝兮、';
_Psm53_5='于无可畏之境、悚然大惧、建营攻尔者、上帝散其骨、上帝弃之、尔则使之蒙羞兮、';
_Psm53_6='惟愿以色列之拯救、自郇而出、上帝返其民之俘囚、雅各必欢乐、以色列必欣喜兮、';
_Psm54_1='上帝欤、以尔名救我躬、以尔力伸我冤兮、';
_Psm54_2='上帝欤、闻我所祈、侧耳听我口中之言兮、';
_Psm54_3='外人起而攻我、强暴者索我命、目无上帝兮、';
_Psm54_4='上帝为我助者、主扶我命兮、';
_Psm54_5='我敌之恶、彼必报之、祈以诚实灭之兮、';
_Psm54_6='耶和华欤、我以乐献之祭奉尔、称颂尔名、以其为美兮、';
_Psm54_7='彼救我于诸难、我敌遭报、我目得睹兮、';
_Psm55_1='上帝欤、倾听我祈祷、勿自隐匿、不听我恳求兮、';
_Psm55_2='尚其顾恤我、俞允我、我悲悼而不安、嘅其叹兮、';
_Psm55_3='盖仇敌恐吓、恶人暴虐、加我以罪、迫我以怒兮、';
_Psm55_4='我心痛甚、死亡之惧临我兮、';
_Psm55_5='恐怖战栗及我、悚惶没我兮、';
_Psm55_6='我则曰、惟愿有翼如鸠、飞去而得安居兮、';
_Psm55_7='我必远游、栖于旷野、';
_Psm55_8='速诣避所、脱于烈风暴雨兮、';
_Psm55_9='主欤、我在邑中、见有强暴纷争、尚其施行翦灭、变乱其舌兮、';
_Psm55_10='彼在城上、昼夜绕行、中有罪孽邪慝兮、';
_Psm55_11='奸恶在于其中、暴虐诡谲、不离其衢兮、';
_Psm55_12='非敌我者诟我、若然、尚可容忍、非憾我者骄我、若然、则必退避兮、';
_Psm55_13='乃尔也、我之同俦、我之伴侣、我之密友兮、';
_Psm55_14='素昔和衷共议、偕众行于上帝室兮、';
_Psm55_15='奸恶在其室、在其衷、愿死亡倏临之、生堕阴府兮、';
_Psm55_16='若我、必呼吁上帝、耶和华则救我兮、';
_Psm55_17='晨昏卓午、悲哀叹息、彼必听我声兮、';
_Psm55_18='我敌虽众、彼赎我命、脱于战鬬、俾得平康、敌不近我兮、';
_Psm55_19='处常不畏上帝者、亘古而有之上帝、必闻而报之兮、';
_Psm55_20='彼伸厥手、攻其和好之人、背其盟约兮、';
_Psm55_21='其口滑如酥、心乃为战、其言柔于膏、实则露刃兮、';
_Psm55_22='所负之任、当付诸耶和华、彼必扶持、永不令义人动摇兮、';
_Psm55_23='维彼恶人、尔上帝必使之坠于陷阱、嗜杀与行诈者、生存不及半世、我则惟尔是恃兮、';
_Psm56_1='上帝欤、尚其悯我、人欲噬我、终日攻我虐我兮、';
_Psm56_2='我敌终日欲噬我、傲然攻我者众多兮、';
_Psm56_3='我恐惧时、惟尔是恃、';
_Psm56_4='我恃上帝、而颂其言、我恃上帝、而不恐惧、血气之人、其奈我何兮、';
_Psm56_5='彼终日反我言、对我所思、皆属邪恶兮、';
_Psm56_6='集而潜伏、察我行踪、伺隙以害我命兮、';
_Psm56_7='恃恶岂能免罚、上帝欤、尚其发怒、倾覆斯族兮、';
_Psm56_8='我屡流离、尔尽数之、祈以我泪贮于尔囊、非悉录于尔册乎、';
_Psm56_9='我呼吁时、敌必却退、上帝佑我、我所知兮、';
_Psm56_10='我恃上帝、而颂其言、我恃耶和华、而颂其言兮、';
_Psm56_11='我恃上帝、而不恐惧、世人其奈我何兮、';
_Psm56_12='上帝欤、我负所许之愿、必献酬恩之祭于尔兮、';
_Psm56_13='盖尔拯我魂于死亡、岂不佑我足、不至颠蹶、俾我行于生命光中、在上帝前兮、';
_Psm57_1='上帝欤、尚其悯我、尚其悯我、我心托庇于尔、在尔翼之荫下、待斯灾祸之逝兮、';
_Psm57_2='我将呼吁至上上帝、为我成事之上帝兮、';
_Psm57_3='欲噬我者诟詈我时、彼必自天施援、上帝必发其慈惠诚实兮、';
_Psm57_4='我处狮中、与火性之世人共卧、其齿为戈矢、其舌为利刃兮、';
_Psm57_5='上帝欤、愿尔崇高越于诸天、尊荣越于全地兮、○';
_Psm57_6='彼众设网、窒我步履、我心抑郁、彼掘阱于我前、自陷其中兮、';
_Psm57_7='上帝欤、我心坚定、我心坚定、我必讴歌、我必颂赞兮、';
_Psm57_8='我灵其起、琴瑟其兴、我企望黎明兮、';
_Psm57_9='主欤、我必于诸民中称谢尔、于列邦中歌颂尔、';
_Psm57_10='尔之慈惠峻极于天、诚实及于霄汉兮、';
_Psm57_11='上帝欤、愿尔崇高越于诸天、尊荣越于全地兮、';
_Psm58_1='世人欤、尔缄口岂公义、鞫人岂正直乎、';
_Psm58_2='非也、尔心造恶、且于地上、衡施强暴兮、';
_Psm58_3='恶人出胎、即远于善、有生以来、趋歧言诳兮、';
_Psm58_4='其毒如蛇、如塞耳之聋虺、';
_Psm58_5='术士虽施灵咒、亦罔闻兮、';
_Psm58_6='上帝欤、折其口中之齿、耶和华欤、折稚狮之巨齿兮、';
_Psm58_7='愿彼消融、如水急流、如射拟准、而折其矢兮、';
_Psm58_8='如蜗消灭而逝、如妇不及期而产者、未睹日光兮、';
_Psm58_9='荆棘为薪、其釜未热、青者、焦者、俱为旋风吹去兮、';
_Psm58_10='义人见其惨报则喜、必濯足于恶人之血兮、';
_Psm58_11='人则曰、义人果得赏赉、诚有上帝行鞫于世兮、';
_Psm59_1='我上帝欤、援我于仇敌、置我于崇高、脱诸起而攻我者兮、';
_Psm59_2='拯我于作孽者、救我于嗜杀者兮、';
_Psm59_3='彼众潜伏、欲害我命、强者集而敌我、耶和华欤、非因我过、非因我罪兮、';
_Psm59_4='我虽无过、彼乃疾趋而备攻、尚其兴起、鉴察而辅助兮、';
_Psm59_5='万军之主耶和华、以色列之上帝欤、起罚万邦、勿悯作孽之恶人兮、';
_Psm59_6='彼暮而归、叫嘷如犬、环城而走兮、';
_Psm59_7='彼口哓哓、唇里藏刀、自谓谁闻之兮、';
_Psm59_8='耶和华欤、尔将哂之、嗤笑万邦、';
_Psm59_9='我力欤、我必企望尔、上帝为我高台兮、';
_Psm59_10='我上帝以慈惠迎我、潜伏以害我者、上帝使我见其遭报兮、';
_Psm59_11='勿杀戮之、免我民遗忘之、我主我盾欤、以尔之力、使彼流离倾覆兮、';
_Psm59_12='因其口之罪、唇之辞、及其咒诅诳诞、任其为骄慢所缚兮、';
_Psm59_13='以怒灭之、灭之务尽、俾知上帝主治雅各、爰及地极兮、';
_Psm59_14='任彼暮归、叫嘷如犬、环城而走、';
_Psm59_15='流离求食、若不得饱、终夜而待兮、';
_Psm59_16='惟我讴歌尔能力、侵晨高唱尔慈惠、盖尔为我高台、在急难时、为我避所兮、';
_Psm59_17='我力欤、我将歌颂尔、上帝为我高台、矜悯我之上帝兮、';
_Psm60_1='上帝欤、尔弃我侪、而破败之、加以忿怒、尚其复兴我侪兮、';
_Psm60_2='尔使地震、而破裂之、因其颤动、祈治其缺兮、';
_Psm60_3='尔使尔民遇难、以致眩之酒饮我兮、';
_Psm60_4='敬畏尔者、赐之以旗、使为真理扬起兮、○';
_Psm60_5='求尔俞允我、拯以右手、俾尔所爱者得释兮、';
_Psm60_6='上帝以其圣而言曰、我必欢欣、分割示剑、勘丈疏割谷兮、';
_Psm60_7='基列属我、玛拿西亦属我、以法莲为我首铠、犹大为我杖兮、';
_Psm60_8='摩押为我浴盘、将于以东而投我屦、非利士欤、因我而欢呼兮、○';
_Psm60_9='谁导我入坚城、谁引我至以东兮、';
_Psm60_10='上帝欤、尔非弃我乎、上帝欤、尔不与我军偕出兮、';
_Psm60_11='求尔助我攻敌、人之辅助、乃徒然兮、';
_Psm60_12='我恃上帝、毅然而行、彼乃践踏我敌兮、';
_Psm61_1='上帝欤、垂听我呼吁、注意我祈祷兮、';
_Psm61_2='我心颓败时、必自地极呼吁尔、尚其导我、至高于我之磐石兮、';
_Psm61_3='尔素为我避所、为我坚台、以免于敌兮、';
_Psm61_4='我将永居尔幕、托庇于尔翼下、在其密处兮、';
_Psm61_5='上帝欤、我所许之愿、尔曾垂听、敬尔名者、赐之以业兮、';
_Psm61_6='尔必延王之寿、其年历至多世兮、';
_Psm61_7='彼永居上帝前、祈以慈惠诚实、保佑之兮、';
_Psm61_8='我则永颂尔名、日偿我愿兮、';
_Psm62_1='我心默俟上帝、我之拯救、自彼而施兮、';
_Psm62_2='惟彼为我磐石、为我拯救、我之高台、我不至于大震兮、';
_Psm62_3='尔众攻人而击之、如排欹斜之墙、将倾之壁、伊于胡底兮、';
_Psm62_4='彼众协谋、欲自其位推而下之、诳言是喜、口祝心诅兮、';
_Psm62_5='我心欤、默俟上帝、我望在彼兮、';
_Psm62_6='惟彼为我磐石、为我拯救、我之高台、我不至于动摇兮、';
_Psm62_7='我之拯救尊荣、尽在上帝、我能力之磐石、我之避所、亦在上帝兮、';
_Psm62_8='惟尔众民、宜时恃之、倾心其前、上帝乃我侪之避所兮、';
_Psm62_9='斯世之人、卑者虚无、尊者妄诞、置之于衡则起、皆轻于气兮、';
_Psm62_10='勿惟暴虐是恃、勿因劫夺而骄、货财增益、勿系念兮、';
_Psm62_11='上帝一再言之、我已闻之、能力属于上帝兮、';
_Psm62_12='主欤、慈惠亦属尔、尔依人所行而报之兮、';
_Psm63_1='上帝欤、尔为我上帝、我恳切寻尔、在旱干困人、无水之地、我心渴想尔、我身切慕尔兮、';
_Psm63_2='似曾瞻尔于圣所、欲见尔能与荣兮、';
_Psm63_3='尔之慈惠、逾于生命、我口必赞尔兮、';
_Psm63_4='我毕生颂美尔、奉尔名而举手兮、';
_Psm63_5='我魂必饱、如餍以髓与肥、我以喜乐之口赞尔兮、';
_Psm63_6='我在床忆尔、中夜思尔兮、';
_Psm63_7='尔素为我助、于尔翼之荫下、我必欢欣兮、';
_Psm63_8='我心追随尔后、尔右手扶我兮、';
_Psm63_9='惟索灭我命者、必适地下兮、';
_Psm63_10='必付于刃、为野犬所食兮、';
_Psm63_11='惟王因上帝而喜、指之而誓者必夸诩、言诳者之口必见塞兮、';
_Psm64_1='上帝欤、听我悲叹之声、保我生命、免惧仇敌兮、';
_Psm64_2='其藏匿我、脱于行恶者之阴谋、作孽者之喧扰兮、';
_Psm64_3='彼众砺舌如刃、以苦语为矢、而拟准兮、';
_Psm64_4='欲暗射完人、遽发而无惧兮、';
_Psm64_5='谋恶相勉、暗议设网、谓谁见之兮、';
_Psm64_6='图维奸恶、自谓我成妙策兮、所存心意、乃甚深兮、';
_Psm64_7='上帝将射之、猝受箭伤兮、';
_Psm64_8='彼必颠蹶、其舌即其敌、见者必摇首兮、';
_Psm64_9='众皆惊惧、述上帝之经营、明晰思其作为兮、';
_Psm64_10='义人必因耶和华而喜、托庇于彼、凡心正者、必夸诩兮、';
_Psm65_1='上帝欤、人在郇企望颂赞尔、乃其所宜、所许之愿、必偿之兮、';
_Psm65_2='尔垂听祈祷、凡有血气者、必诣尔兮、';
_Psm65_3='罪戾胜我、至我愆尤、尔必宥之兮、';
_Psm65_4='尔所遴选、俾进居尔院者、其人福矣、我因尔室圣殿之美、而自慊兮、';
_Psm65_5='拯我之上帝欤、尔秉义施威应我、为地极远海之人所恃兮、';
_Psm65_6='以力自束、以能奠山兮、';
_Psm65_7='静诸海之汹涌、平波涛之漰渤、息众民之喧哗兮、';
_Psm65_8='居地极者、畏尔异迹、尔使日出日入之区、靡不欢欣兮、';
_Psm65_9='眷顾下土、而灌溉之、广加滋润、上帝之川、充盈以水、尔既备地、给人以粮兮、';
_Psm65_10='深润其阡陌、平治其土壤、柔之以甘霖、锡嘏其所产兮、';
_Psm65_11='冠年以恩泽、尔所经之路、滴沥以恩膏兮、';
_Psm65_12='滴沥于野间草场、冈陵束以欢乐兮、';
_Psm65_13='草场被以群羊、诸谷盈以禾稼、皆欢呼而讴歌兮、';
_Psm66_1='全地其向上帝欢呼、';
_Psm66_2='歌颂其名之荣、归荣以赞之兮、';
_Psm66_3='对上帝云、尔之作为、何其可畏、因尔大能、仇敌服于尔兮、';
_Psm66_4='全地必敬拜尔、歌颂尔、歌颂尔名兮、○';
_Psm66_5='来观上帝之经营、其于世人所为、乃可惧兮、';
_Psm66_6='变海为陆、俾众徒步涉河、我侪因彼而喜兮、';
_Psm66_7='以能永掌其权、目鉴万邦、悖逆者勿自高兮、';
_Psm66_8='诸民其称赞我上帝、俾颂声远闻兮、';
_Psm66_9='彼使我命得存、不任我足颠蹶兮、';
_Psm66_10='上帝欤、尔曾试我、链我如链银兮、';
_Psm66_11='引我罹网、置重负于我身兮、';
_Psm66_12='使人乘车而过我首、我经水火、尔终导我、入丰富之区兮、';
_Psm66_13='我将奉燔祭诣尔室、在尔前偿我愿、';
_Psm66_14='即于急难时、我唇所发、我口所言兮、';
_Psm66_15='我将献尔以肥牲之燔祭、与牡羊之馨香、牡牛偕山羊而献兮、○';
_Psm66_16='凡寅畏上帝者、其来听之、彼为我魂所行、我必述之兮、';
_Psm66_17='我曾以口呼吁之、以舌尊崇之、';
_Psm66_18='我心若注于罪、主必不听兮、';
_Psm66_19='惟上帝实听之、闻我祈祷之声兮、';
_Psm66_20='上帝宜颂美兮、未却我祈祷、未靳其慈惠兮、';
_Psm67_1='祈上帝矜悯我、锡嘏我、以容光烛我兮、';
_Psm67_2='使尔道途、见知于寰宇、使尔拯救、见知于万民兮、';
_Psm67_3='上帝欤、愿列邦称赞尔、万民称赞尔兮、';
_Psm67_4='愿万国喜乐而欢呼、因尔秉公以鞫诸民、引导世上万国兮、';
_Psm67_5='上帝欤、愿列邦称赞尔、万民称赞尔兮、';
_Psm67_6='地出其产、上帝我之上帝、必锡嘏于我兮、';
_Psm67_7='上帝必锡嘏我、地之四极、必寅畏之兮、';
_Psm68_1='愿上帝兴起、使敌溃散、憾之者遁于其前兮、';
_Psm68_2='使之被逐、如烟之散、使恶人灭于上帝前、如蜡之镕于火兮、';
_Psm68_3='义人尚其欣喜、踊跃于上帝前、忻然而乐兮、';
_Psm68_4='宜向上帝讴歌、歌颂其名、为驾车行于野者、平治大道、厥名耶和华、当踊跃于其前兮、';
_Psm68_5='上帝在其圣所、为孤儿之父、嫠妇之士师兮、';
_Psm68_6='上帝使孤独者有家、出幽囚者、俾得亨通、惟悖逆者处于燥土兮、○';
_Psm68_7='上帝欤、昔尔行于民前、经历旷野、';
_Psm68_8='维时、地颤天漏于上帝前、西乃摇撼、于以色列之上帝前兮、';
_Psm68_9='上帝欤、尔沛霖雨、尔业困乏、俾其坚固兮、';
_Psm68_10='尔之会众居于其中、上帝欤、尔为贫者备其恩泽兮、';
_Psm68_11='主发命令、传报嘉音之女甚众兮、';
_Psm68_12='统军诸王、遁矣、遁矣、居家之妇、得分所掠之物兮、';
_Psm68_13='尔曹卧于羊牢、有若班鸠、其羽镀银、其翎镀金兮、';
_Psm68_14='大能者于此逐散诸王、则如撒们之飘雪兮、';
_Psm68_15='巴珊山乃上帝之山、巴珊山乃峻峰之山兮、';
_Psm68_16='高山欤、尔何睥睨上帝愿居之山、耶和华将永居之兮、';
_Psm68_17='上帝之车、累万盈千、主在其中、如在西乃圣所兮、';
_Psm68_18='尔已升高、携厥俘虏、受供品于人间、悖逆者亦供之、欲耶和华上帝居于其中兮、○';
_Psm68_19='主救我之上帝、日日荷我重负、当颂美之兮、';
_Psm68_20='上帝乃屡救我之上帝、得免死亡、在于主耶和华兮、';
_Psm68_21='上帝必击破敌首、恒干罪者之发颠兮、';
_Psm68_22='主云、我必使敌归自巴珊、返自深海兮、';
_Psm68_23='俾尔碎之、足浸其血、尔犬得食其肉兮、';
_Psm68_24='上帝欤、我上帝我王入圣所、尔之步履、众人目睹兮、';
_Psm68_25='讴歌者行于前、作乐者随于后、在于播鼗童女之间兮、';
_Psm68_26='以色列之源所出者、当在诸会中、颂主上帝兮、';
_Psm68_27='在彼、小便雅悯为其首领、有犹大之牧伯、及其群众、西布伦之牧伯、拿弗他利之牧伯兮、○';
_Psm68_28='上帝欤、其施尔力、为我成事之上帝欤、其著尔能兮、';
_Psm68_29='为在耶路撒冷之殿、列王必献礼于尔兮、';
_Psm68_30='其叱苇中之兽、牡牛之群、民众之犊、践其银于足下、驱散好鬬之民兮、';
_Psm68_31='牧伯将自埃及而来、古实速向上帝举手兮、';
_Psm68_32='地上诸国、其向上帝讴歌、歌颂乎主、';
_Psm68_33='即驾行太古天上之天者、彼发厥声、其声甚巨兮、';
_Psm68_34='归能力于上帝、其威严在以色列之上、其能力极于云霄兮、';
_Psm68_35='上帝欤、尔自圣所、显为可畏、以色列之上帝、以能与力赐于其民、上帝宜颂赞兮、';
_Psm69_1='上帝欤、尚其救我、诸水迫我兮、';
_Psm69_2='我陷淤泥、立足无地、我入深水、洪涛淹没兮、';
_Psm69_3='我呼吁而疲倦、我喉干燥、企望我上帝、目为之瞆兮、';
_Psm69_4='无端憾我者、多于我首之发、无理仇我、欲灭我者、强而有力、我未尝夺诸人、必须偿之兮、';
_Psm69_5='上帝欤、我之愚昧、为尔所知、我之罪愆、未隐于尔兮、';
_Psm69_6='万军之主耶和华欤、勿使企望尔者、因我而蒙羞、以色列之上帝欤、勿使寻求尔者、因我而受辱、';
_Psm69_7='我为尔受诟詈、羞惭蔽我面兮、';
_Psm69_8='我于昆弟为外人、我于同胞为异族兮、';
_Psm69_9='为尔室之热衷灼我、斥尔者之诟詈归我兮、';
_Psm69_10='我流涕禁食、以苦己心、反为我辱兮、';
_Psm69_11='以麻为衣、则为人之话柄兮、';
_Psm69_12='坐于邑门者品评我、酒徒以我为歌兮、';
_Psm69_13='耶和华欤、于见纳时、我祈祷尔、上帝欤、依尔慈惠之盛、拯救之诚、俞允我兮、';
_Psm69_14='拯我于淤泥、勿使陷溺、援我于憾我者、出我于深水兮、';
_Psm69_15='勿容大水没我、深渊灭我、阱口封于我上兮、';
_Psm69_16='耶和华欤、尔之慈惠佳美、尚其俞允我、依尔鸿慈、转而顾我兮、';
_Psm69_17='勿向尔仆掩面、我在难中、速允我兮、';
_Psm69_18='近我而救之、因我敌而赎我兮、';
_Psm69_19='我受诟詈、羞耻凌辱、尔悉知之、我敌咸在尔前兮、';
_Psm69_20='诟詈伤我心、忧郁满我怀、望得矜恤、而无其人、望人慰藉、未见其一兮、';
_Psm69_21='彼乃食我以胆、渴时饮我以酰兮、';
_Psm69_22='愿其筵席、变为网罗于其前、平安之时、变为机槛兮、';
_Psm69_23='其目昏眊不见、其腰战栗不已兮、';
_Psm69_24='尔以恚忿倾之、以烈怒迫之兮、';
_Psm69_25='愿其住址荒寂、幕无居人兮、';
_Psm69_26='盖彼迫尔所击者、道尔所伤者之苦兮、';
_Psm69_27='愿尔以罪加于其罪、勿容与于尔义兮、';
_Psm69_28='愿彼涂于生命册、不与义人同录兮、';
_Psm69_29='我困苦忧伤、上帝欤、愿尔拯救、置我于高处兮、';
_Psm69_30='我则以诗歌颂上帝之名、以称谢尊之为大兮、';
_Psm69_31='此耶和华所悦、愈于献牛、蹄角兼备之牡牛兮、';
_Psm69_32='谦逊者见之则喜、尔求上帝者、其苏乃心兮、';
_Psm69_33='耶和华俯听贫者、不蔑视其俘囚兮、';
_Psm69_34='愿天地颂美之、海与其中动物、咸赞扬之兮、';
_Psm69_35='盖上帝必救郇、建犹大邑、民居其间、以之为业兮、';
_Psm69_36='其仆之裔嗣之、爱其名者、居于其中兮、';
_Psm70_1='上帝欤、尚其援我、耶和华欤、速助我兮、';
_Psm70_2='愿索我命者、抱愧蒙羞、幸我灾者、却退受辱兮、';
_Psm70_3='向我嘻嘻者、因羞愧而却退兮、';
_Psm70_4='凡求尔者、因尔欣喜欢忭、凡悦尔拯救者、恒言宜尊上帝为大兮、';
_Psm70_5='我乃贫乏、上帝欤、其速莅临、尔为我辅助、我救者、耶和华欤、祈勿延缓兮、';
_Psm71_1='耶和华欤、我托庇于尔、俾我永不羞愧兮、';
_Psm71_2='依尔之义、释我援我、侧耳垂听、而救我兮、';
_Psm71_3='为我所居之磐石、我可恒诣之、尔曾发令救我兮、盖尔为我巉岩、为我保障兮、';
_Psm71_4='我上帝欤、援我于恶人之手、脱不义及强暴者之手兮、';
_Psm71_5='主耶和华欤、尔为我望、我自幼冲、惟尔是恃兮、';
_Psm71_6='我自出胎、为尔所扶、离乎母腹、蒙尔恩宠、我恒颂尔兮、';
_Psm71_7='尔为我坚固之避所、视我为异者众兮、';
_Psm71_8='颂赞尔、尊荣尔、终日盈我口兮、';
_Psm71_9='我年老时勿我弃、我力衰时勿我离兮、';
_Psm71_10='盖敌论我、伺索我命者同谋兮、';
_Psm71_11='曰、上帝弃之、其追捕之、无人救援兮、';
_Psm71_12='上帝欤、勿远我、我上帝欤、速助我兮、';
_Psm71_13='抵敌我命者、愿其抱愧被灭、谋害我躬者、愿其受辱蒙羞、';
_Psm71_14='我则企望恒切、赞美日多兮、';
_Psm71_15='尔公义、尔拯救、不可胜数、我口终日述之兮、';
_Psm71_16='我以主耶和华大能之作为而来、祇道尔义兮、';
_Psm71_17='上帝欤、自幼训我、我素宣尔奇行兮、';
_Psm71_18='上帝欤、我老年皓首时、勿遗弃我、俟我宣尔力于后世、述尔能于来者兮、';
_Psm71_19='上帝欤、尔义崇高、行大事之上帝欤、谁似尔兮、';
_Psm71_20='昔尔使我屡遭大难、今必苏我、援我于地之深处兮、';
_Psm71_21='尚其使我昌炽、转而慰我兮、';
_Psm71_22='我上帝欤、我必以瑟赞美尔、赞美尔之诚实、以色列之圣者欤、我必以琴歌颂尔兮、';
_Psm71_23='歌颂尔时、我口欢呼、我魂尔所赎者、亦欢忭兮、';
_Psm71_24='我舌终日必述尔义、谋害我者、受辱蒙羞兮、';
_Psm72_1='上帝欤、以尔谳才赐王、以尔公义赐王子兮、';
_Psm72_2='彼必判尔民以义、判尔贫民以公兮、';
_Psm72_3='山岳冈陵、必因公义、使民得安兮、';
_Psm72_4='彼必为贫民伸冤、拯穷乏之子、摧强暴之徒兮、';
_Psm72_5='日月犹存、人必畏尔、迄于万世兮、';
_Psm72_6='彼之莅临、如雨降于已芟之草、甘霖润泽土壤兮、';
_Psm72_7='其时义者必兴、平康之盛、如月之恒兮、';
_Psm72_8='其权所及、自此海至彼海、自大河至地极兮、';
_Psm72_9='居于野者必跽其前、其敌舐土兮、';
_Psm72_10='他施暨岛屿之王纳贡、示巴及西巴之王馈礼兮、';
_Psm72_11='诸王跪拜、列国奉事兮、';
_Psm72_12='穷乏者呼吁、彼必救之、困苦者无助、彼必援之兮、';
_Psm72_13='矜恤穷苦之辈、拯救贫人之命兮、';
_Psm72_14='必赎其命、脱于欺凌强暴、视其血为宝兮、';
_Psm72_15='彼必生存、人将奉以示巴之金、恒为祈祷、终日颂美兮、';
_Psm72_16='山巅平壤、禾稼繁盛、谷实摇曳、若利巴嫩之树、邑人畅茂、如地上之草兮、';
_Psm72_17='其名永存、其名必昌、如日悠久、人必因之受祜、万国称其有福兮、○';
_Psm72_18='耶和华上帝、以色列之上帝、独行奇事、当颂美兮、';
_Psm72_19='愿其荣名永受颂扬、荣光遍满全地、诚所愿兮、诚所愿兮、○';
_Psm72_20='耶西子大卫之祈祷已毕、';
_Psm73_1='以色列中、心纯洁者、上帝诚待之以恩兮、';
_Psm73_2='惟我几失足、步履几滑跌兮、';
_Psm73_3='我见恶人利达、因嫉狂傲之人兮、';
_Psm73_4='彼死时无痛苦、身力强健兮、';
_Psm73_5='不似世人受艰苦、不似他人遘灾难兮、';
_Psm73_6='故骄肆如链悬其项、暴戾如服蔽其体兮、';
_Psm73_7='彼体胖而目突、所得逾于心所望兮、';
_Psm73_8='姗笑乎人、以恶意发暴语、吐属高狂兮、';
_Psm73_9='口谈上天、舌游全地、';
_Psm73_10='斯民因而归之、满杯之水吸尽兮、';
_Psm73_11='彼曰、上帝焉得知、至高者岂有识乎、';
_Psm73_12='恶人如此、恒享绥安、遂增货财兮、';
_Psm73_13='我洁己心、盥手以表无辜、乃徒然兮、';
_Psm73_14='盖我终日遭难、每晨受责兮、';
_Psm73_15='我若自谓必为是言、乃行诈于尔众子兮、';
_Psm73_16='我思此事、而欲悉之、视为极苦兮、';
_Psm73_17='俟入上帝圣所、揣其终极兮、';
_Psm73_18='尔实置之于险地、委之于沉沦兮、';
_Psm73_19='猝然荒寂、因威烈而灭没兮、';
_Psm73_20='主欤、尔兴起时、蔑视其形相、如人醒时之视梦幻兮、';
_Psm73_21='我灵不安、我心被刺兮、';
_Psm73_22='我愚蠢无知、在尔前同于兽兮、';
_Psm73_23='然我恒与尔偕、尔执我右手兮、';
_Psm73_24='尔必以训迪我、后则以荣接我兮、';
_Psm73_25='尔外、在天谁为我有、在地我无所慕兮、';
_Psm73_26='我身心俱惫、惟上帝为我心力、为我永业兮、';
_Psm73_27='远尔者必死亡、徇欲逆尔者、尔殄灭之兮、';
_Psm73_28='惟我近上帝而获益、以主耶和华为避所、俾我述其作为兮、';
_Psm74_1='上帝欤、奚永弃我、奚向尔草场之羊、发尔烈怒乎、';
_Psm74_2='昔尔所得之会众、所赎为业之族、及尔所居之郇山、祈垂念之兮、';
_Psm74_3='尚其举步、往视历久之荒墟、敌在圣室所行之诸恶兮、';
_Psm74_4='敌在会中咆哮、树其旗为标识兮、';
_Psm74_5='势如举斧、以伐丛林兮、';
_Psm74_6='圣室雕工、今毁以斧锤兮、';
_Psm74_7='火焚圣室、玷尔寄名之所、倾之于地兮、';
_Psm74_8='意谓灭之务尽、境内上帝会所、乃咸焚之兮、';
_Psm74_9='我之标识不得见、先知不复有、历时几何、我中无人知之兮、';
_Psm74_10='上帝欤、敌人诋毁、将至何时、仇人亵渎尔名、岂至永久乎、';
_Psm74_11='奚撤尔手、即尔右手、其出之于怀、以行毁灭兮、○';
_Psm74_12='自古上帝为我王、行拯救于大地兮、';
_Psm74_13='昔尔以力判海、破龙首于水中兮、';
_Psm74_14='碎鳄鱼之首、以食野处之族兮、';
_Psm74_15='裂磐出泉与溪、涸长流之川兮、';
_Psm74_16='昼属尔、夜亦属尔、日月星尔所备兮、';
_Psm74_17='地之界尔所立、夏与冬尔所定兮、';
_Psm74_18='耶和华欤、敌人诋毁、愚民亵渎尔名、尚其念之兮、';
_Psm74_19='尔之鸤鸠、勿付其命于野兽、尔之贫民、勿忘其生于永久兮、';
_Psm74_20='祈顾尔约、盖斯土幽暗之处、充以强暴兮、';
_Psm74_21='受虐者、勿使之含羞而退、贫乏者、俾其颂赞尔名兮、';
_Psm74_22='上帝欤、尚其兴起、为己剖白、愚人终日诋毁、尚其念之兮、';
_Psm74_23='勿忘敌人之声、攻尔者之喧哗、恒达于上兮、';
_Psm75_1='上帝欤、我称谢尔、尔名相近、我称谢尔、人述尔之奇行兮、○';
_Psm75_2='其期既届、我必秉公行鞫兮、';
_Psm75_3='地与居民溃乱、其柱乃我所立兮、';
_Psm75_4='我谓傲慢者曰、勿傲慢、谓奸恶者曰、勿昂角、';
_Psm75_5='勿高举尔角、勿强项而言兮、';
_Psm75_6='扶助之来、非自东、非自西、非自旷野兮、';
_Psm75_7='惟上帝为士师、降此而升彼兮、';
_Psm75_8='耶和华之手执爵、充以杂质、其酒浮沫、倾之而出、地上恶人饮之、必尽其渣滓兮、';
_Psm75_9='我恒宣其奇行、歌颂雅各之上帝兮、';
_Psm75_10='恶者之角、我必折之、义者之角、必高举兮、';
_Psm76_1='上帝见知于犹大、其名为大于以色列兮、';
_Psm76_2='其帷幕在撒冷、其居所在郇兮、';
_Psm76_3='于此折弓矢、毁盾剑与战具兮、';
_Psm76_4='尔自猎兽之山而返、显厥威荣兮、';
_Psm76_5='心强者被劫而永卧、有能者无所措手兮、';
_Psm76_6='雅各之上帝欤、尔加斥责、乘车马者、使之长眠兮、';
_Psm76_7='惟尔可畏、尔怒奋发、谁能立于尔前兮、';
_Psm76_8='尔自天宣谳、大地悚惧、而静默兮、';
_Psm76_9='上帝起而行鞫、以救地上谦卑之人兮、';
_Psm76_10='世人忿怒、诚使尔得颂美、彼之余怒、尔则禁之兮、';
_Psm76_11='尔其许愿、向尔上帝耶和华偿之、四周之人、诣可畏者而献礼兮、';
_Psm76_12='彼将挫折牧伯之气、对于世之诸王、显其可畏兮、';
_Psm77_1='我呼吁上帝、向上帝发声、彼必垂听兮、';
_Psm77_2='我遭难之日寻求主、夜间举手不辍、我心不受慰兮、';
_Psm77_3='我忆上帝而烦扰、默然思维、神即丧失兮、';
_Psm77_4='尔使我目不交睫、烦扰而不能言兮、';
_Psm77_5='我追思昔日、上古之年、';
_Psm77_6='回忆夜间歌词、中心思维、以神详察兮、';
_Psm77_7='主岂永弃、不复施恩乎、';
_Psm77_8='其慈惠岂永息、其应许岂永废乎、';
_Psm77_9='上帝岂忘施恩泽、因怒绝其慈仁乎、';
_Psm77_10='我曰、此乃我之懦弱、至上者伸右手之年、我宜念之兮、';
_Psm77_11='我必述耶和华所行、念其古时异迹兮、';
_Psm77_12='思维其经营、默揣其作为兮、';
_Psm77_13='上帝欤、尔之所行、惟圣是务、孰为大神、如上帝兮、';
_Psm77_14='尔乃行奇事之上帝、显尔能于万民兮、';
_Psm77_15='以臂救赎尔民、雅各约瑟之裔兮、';
_Psm77_16='上帝欤、诸水见尔、见而惊惶、深渊亦战栗兮、';
_Psm77_17='云倾水、天发声、尔矢四驰兮、';
_Psm77_18='雷声发于狂飇、电照寰宇、大地颤动兮、';
_Psm77_19='尔路在海、尔径在渊、踪迹莫能知之兮、';
_Psm77_20='尔曾假手摩西亚伦、导尔民如群羊兮、';
_Psm78_1='我民欤、谛听我训、倾听我口之言兮、';
_Psm78_2='我将启口设譬、宣古秘语兮、';
_Psm78_3='乃我所闻所知、我列祖所传示兮、';
_Psm78_4='我不隐于其子孙、必以耶和华之声誉、能力奇行、宣于后世兮、';
_Psm78_5='彼定律于雅各、立法于以色列、命我列祖示于子孙兮、';
_Psm78_6='俾后生子孙知之、亦传诸其裔兮、';
_Psm78_7='使其仰望上帝、无忘其作为、恪守其诫命兮、';
_Psm78_8='勿效厥祖、斯代顽梗悖逆、其心不正、其神不坚于上帝兮、';
_Psm78_9='以法莲裔持械执弓、临战却退兮、';
_Psm78_10='不守上帝约、不从其律、';
_Psm78_11='忘其作为、及所示之奇行兮、';
_Psm78_12='昔在埃及地、琐安田、行异迹于列祖前兮、';
_Psm78_13='判海使过、立水如堆兮、';
_Psm78_14='昼则引之以云、夜则导之以火光兮、';
_Psm78_15='裂磐于野、饮之而足、如出渊泉兮、';
_Psm78_16='使磐出溪、水流若川兮、';
_Psm78_17='民犹干罪、逆至上者于野兮、';
_Psm78_18='心试上帝、随己之欲而求食兮、';
_Psm78_19='妄议上帝曰、上帝岂能备筵于野乎、';
_Psm78_20='彼曾击磐、使水涌出、其川涨溢、亦能赐食、为其民备肉乎、';
_Psm78_21='耶和华闻之而怒、忿炽于雅各、怒腾于以色列兮、';
_Psm78_22='以其不信上帝、不赖其拯救兮、';
_Psm78_23='然犹命彼上苍、辟厥天门兮、';
_Psm78_24='雨玛那以食之、锡以天粮兮、';
_Psm78_25='人食能者之食、上帝赐粮、使之果腹兮、';
_Psm78_26='出东风于天空、引南风以能力兮、';
_Psm78_27='雨肉如尘土、飞鸟如海沙兮、';
_Psm78_28='堕其营中、环其居所、';
_Psm78_29='众食且饱、遂其欲兮、';
_Psm78_30='其欲未厌、食犹在口、';
_Psm78_31='上帝怒腾、戮其肥者、击以色列之少壮、而仆之兮、';
_Psm78_32='民犹干罪、不信其奇行兮、';
_Psm78_33='故使其度日虚空、历年惊恐兮、';
_Psm78_34='行戮之时、彼则询之、转而切求上帝兮、';
_Psm78_35='追忆上帝为其磐石、至上上帝为其救者兮、';
_Psm78_36='惟以口谄之、以舌诳之、';
_Psm78_37='其心向之不正、守约不诚兮、';
_Psm78_38='上帝乃慈、赦宥其罪、不加殄灭、屡回其怒、不尽泄其忿兮、';
_Psm78_39='念其祗属血气、去而不返之风兮、';
_Psm78_40='彼在旷野悖逆之、在荒原忧戚之、何其屡乎、';
_Psm78_41='复试上帝、激触以色列之圣者兮、';
_Psm78_42='不忆其援手、不念其赎之于敌之日、';
_Psm78_43='及在埃及地之神迹、琐安田之奇事兮、';
_Psm78_44='变其溪河为血、使不可饮兮、';
_Psm78_45='遣群蝇嘬之、青蛙毁之、';
_Psm78_46='以其物产付于蚱蜢、以其劳而种者付于蝗虫、';
_Psm78_47='以雹毁其葡萄、以霜毁其桑林、';
_Psm78_48='付其牲畜于冰雹、付其群畜于电火兮、';
_Psm78_49='加以烈怒忿懥、愤恨患难、为降灾之群使兮、';
_Psm78_50='为怒治途、不惜其魂、免于死亡、付其命于疫疠兮、';
_Psm78_51='诛诸长子于埃及、戮其首生于含幕兮、';
_Psm78_52='引出其民如羊、导之于野、如群羊兮、';
_Psm78_53='引之绥安、无所畏惧、维彼敌人、海淹之兮、';
_Psm78_54='携民诣圣境、至其右手所得之山地兮、';
_Psm78_55='驱逐异邦于其前、量地予之以为业、俾以色列支派、居于其幕兮、';
_Psm78_56='惟彼犹试至上上帝、而悖逆之、不守其法兮、';
_Psm78_57='转而背之、行诈如其列祖、变其趋向、如偏反之弓兮、';
_Psm78_58='以崇邱激其怒、雕像撄其愤兮、';
_Psm78_59='上帝闻之而怒、深恶以色列、';
_Psm78_60='至离示罗之帷、人间所张之幕兮、';
_Psm78_61='使其力被劫、付其荣于敌兮、';
_Psm78_62='付其民于刃、而怒其业兮、';
_Psm78_63='丁男为火所焚、处女不闻喜歌兮、';
_Psm78_64='祭司仆于刃、其嫠不号哭兮、';
_Psm78_65='时主如人由寝而寤、勇士饮酒而呼兮、';
_Psm78_66='击退其敌、使之蒙羞不已兮、';
_Psm78_67='屏却约瑟之幕、不选以法莲支派、';
_Psm78_68='乃选犹大支派、所爱之郇山兮、';
_Psm78_69='建其圣室、如崇高之天、如永奠之地兮、';
_Psm78_70='简其仆大卫、出之于羊牢、';
_Psm78_71='离哺乳之牝羊、使为其民雅各之牧、其业以色列之牧兮、';
_Psm78_72='于是以其心之正直牧之、以其手之巧妙导之兮、';
_Psm79_1='上帝欤、外邦侵尔基业、污尔圣殿、使耶路撒冷荒墟兮、';
_Psm79_2='以尔仆之尸、饲天空之鸟、以圣民之肉、饲地上之兽兮、';
_Psm79_3='耶路撒冷四周、血流如水、瘗埋无人兮、';
_Psm79_4='我于邻国为辱、四周之人讥笑兮、';
_Psm79_5='耶和华欤、何时而止、尔岂永怒、愤嫉如火之焚乎、';
_Psm79_6='愿倾尔怒于不识尔之邦、不吁尔名之国兮、';
_Psm79_7='彼吞雅各、毁其居所兮、';
_Psm79_8='勿念我祖之罪以罪我、我已底于至微、速以慈惠迎我兮、';
_Psm79_9='拯我之上帝欤、因尔名之荣助我、以尔名之故救我、而赎我罪兮、';
_Psm79_10='奚容异邦云、其上帝安在、敌流尔仆之血、尚其报之、使异邦知之、为我目睹兮、';
_Psm79_11='愿俘囚之太息、达于尔前、以尔大能之臂、保存濒死之人兮、';
_Psm79_12='主欤、以邻邦斥尔之诋毁、七倍反诸其身兮、';
_Psm79_13='若然、则尔之民、即尔草场之羊、必永久称谢焉、扬尔声誉、历世弗替兮、';
_Psm80_1='引约瑟如群羊、以色列之牧者欤、尚其倾听、坐基路伯上者、著其辉光兮、';
_Psm80_2='在以法莲便雅悯玛拿西前、其奋尔力、来救我兮、';
_Psm80_3='上帝欤、使我回转、显尔容光、我则获救兮、○';
_Psm80_4='万军之上帝耶和华欤、怒视尔民之祈、将至何时乎、';
_Psm80_5='尔以泪为粮而食之、以巨量之泪饮之兮、';
_Psm80_6='使邻邦为我而争、我敌相笑兮、';
_Psm80_7='万军之上帝欤、使我回转、显尔容光、我则获救兮、○';
_Psm80_8='昔尔携葡萄出埃及、逐异邦而植之、';
_Psm80_9='为之四周备地、蟠根甚深、蔓延遍地兮、';
_Psm80_10='其影蔽山、其枝如上帝之香柏兮、';
_Psm80_11='枝延及海、条至大河兮、';
_Psm80_12='尔何毁其垣、任路人摘之、';
_Psm80_13='林彘毁之、野兽啮之兮、';
_Psm80_14='万军之上帝欤、求尔回转、自天垂鉴、眷顾此树兮、';
_Psm80_15='保尔右手所植之株、为己所固之枝兮、';
_Psm80_16='今则被焚见伐、因尔怒容之责、至于灭亡兮、';
_Psm80_17='尔之右手所成全、为己所固之人子、愿尔扶之以手兮、';
_Psm80_18='我则不违离尔、求尔苏我、我则呼吁尔名兮、';
_Psm80_19='万军之上帝耶和华欤、使我回转、显尔容光、我则获救兮、';
_Psm81_1='上帝为我之力、其大声讴歌之、向雅各之上帝、发其欢声兮、';
_Psm81_2='讴歌播鼗、执琴与瑟、';
_Psm81_3='朔望节期、尚其吹角兮、';
_Psm81_4='此乃以色列之例、雅各上帝之法兮、';
_Psm81_5='彼出击埃及时、于约瑟中、立此为证、是日我闻所不识者之言兮、';
_Psm81_6='曰、我脱其肩之担、释其手之筐兮、';
_Psm81_7='尔遭难而呼我、我即救尔、自雷霆隐处俞允尔、试尔于米利巴水兮、';
_Psm81_8='我民欤、尔其听之、我则戒尔、以色列欤、深愿尔听我兮、';
_Psm81_9='尔中不可有他神、外族之神、勿崇拜兮、';
_Psm81_10='我乃耶和华、尔之上帝、携尔出埃及、尔张厥口、我即充之兮、';
_Psm81_11='惟我民不听我声、以色列不纳我兮、';
_Psm81_12='我则任其刚愎厥心、依己所谋而行兮、';
_Psm81_13='深愿我民听我、以色列遵行我道兮、';
_Psm81_14='我则速制其仇、反手以攻其敌兮、';
_Psm81_15='憾耶和华者必屈服、我民其永存兮、';
_Psm81_16='必以嘉麦食之、以磐石所出之蜜餍之兮、';
_Psm82_1='上帝立于上帝会中、行鞫于诸神兮、';
_Psm82_2='曰、尔曹听讼不公、偏袒恶人、将至何时乎、';
_Psm82_3='当为孤贫伸冤、为艰苦困乏者行义兮、';
_Psm82_4='救援贫乏、脱于恶人之手兮、';
_Psm82_5='惟彼不知不识、行于幽暗、地基动摇兮、';
_Psm82_6='我曾谓尔为神、咸为至上者之子、';
_Psm82_7='然尔必死、等于世人、颠仆同于他伯兮、';
_Psm82_8='上帝欤、尚其兴起、行鞫于世、以尔必得万邦为业兮、';
_Psm83_1='上帝欤、勿静默、上帝欤、勿缄口、勿寂然兮、';
_Psm83_2='尔敌喧哗、憾尔者昂首兮、';
_Psm83_3='彼诡谋以攻尔民、协议敌尔所藏者兮、';
_Psm83_4='曰、其来绝之、不复为国、使以色列之名、不复见忆兮、';
_Psm83_5='彼和衷共议、结盟以抵尔兮、';
_Psm83_6='即以东以实玛利之幕、摩押夏甲之人、';
_Psm83_7='暨迦巴勒、亚扪、亚玛力、非利士、爰及推罗居民兮、';
_Psm83_8='亚述与之连和、为罗得裔之臂兮、';
_Psm83_9='尔其惩之、如待米甸、如在基顺河、待西西拉与耶宾兮、';
_Psm83_10='皆亡于隐多珥、为地上粪土兮、';
_Psm83_11='使其显者、如俄立西伊伯、使其牧伯、如西巴撒慕拿兮、';
_Psm83_12='彼云、其取上帝之牧场、以为己业兮、';
_Psm83_13='我上帝欤、使之如飞旋之尘埃、如风飘之草芥兮、';
_Psm83_14='如焚林之火、如燎山之焰、';
_Psm83_15='追之以烈风、惊之以雷雨兮、';
_Psm83_16='耶和华欤、使之羞惭满面、致寻尔名兮、';
_Psm83_17='愿其永久愧耻惊惶、惭怍灭亡兮、';
_Psm83_18='俾知尔名耶和华者、在于寰宇、独为至高兮、';
_Psm84_1='万军之耶和华欤、尔之帷幕、何其可爱兮、';
_Psm84_2='我灵慕耶和华院宇、至于疲惫、我之心身、呼吁维生之上帝兮、';
_Psm84_3='万军之耶和华、我王我上帝欤、雀得其室、燕得伏雏之巢、在尔坛侧兮、';
_Psm84_4='居尔室者福矣、必赞尔不已兮、';
_Psm84_5='得力于尔、心向郇之大道、斯人其有福兮、';
_Psm84_6='彼经流涕谷、变为有泉之处、秋雨被以福祉兮、';
_Psm84_7='彼众行迈、其力递增、各觐上帝于郇兮、';
_Psm84_8='万军之上帝耶和华欤、垂听我祈祷、雅各之上帝欤、倾耳以听兮、';
_Psm84_9='上帝我盾欤、尚其垂鉴、顾尔受膏者之面兮、';
_Psm84_10='居尔院宇一日、愈于平居千日、宁在我上帝室为阍、胜于居恶人之幕兮、';
_Psm84_11='盖耶和华上帝为日为盾、耶和华锡恩锡荣、于正行者、不靳嘉物兮、';
_Psm84_12='万军之耶和华欤、恃尔之人、其有福兮、';
_Psm85_1='耶和华欤、尔已施恩于尔地、反雅各之俘囚兮、';
_Psm85_2='宥尔民之愆、蔽其诸罪兮、';
_Psm85_3='蠲尔之忿、转尔烈怒兮、';
_Psm85_4='拯我之上帝欤、使我回转、息怒于我兮、';
_Psm85_5='怒我岂永久、延忿至万世乎、';
_Psm85_6='不复苏我、俾尔民因尔而欢乐乎、';
_Psm85_7='耶和华欤、以尔慈惠示我、以尔拯救赐我兮、';
_Psm85_8='上帝耶和华所谕、我愿听之、必言和平于民、即其圣民、惟彼勿复妄为兮、';
_Psm85_9='主之拯救、迩于敬畏之者、致其荣光、著于我境兮、';
_Psm85_10='慈惠与诚实相遇、公义与和平相亲、';
_Psm85_11='诚实由地而萌、公义自天而鉴、';
_Psm85_12='耶和华必锡嘏、我之土壤、必出其产兮、';
_Psm85_13='公义为其先导、俾其足迹、为当行之路兮、';
_Psm86_1='耶和华欤、我乃贫乏、尚其倾听俞允我兮、';
_Psm86_2='我乃敬虔、尚其保存我命、我上帝欤、拯救恃尔之仆兮、';
_Psm86_3='主欤、我终日呼吁尔、其矜悯我兮、';
_Psm86_4='我仰望尔、其使尔仆之心欢悦兮、';
_Psm86_5='盖主乃善、乐行赦宥、呼吁尔者、盛施以慈惠兮、';
_Psm86_6='耶和华欤、倾听我祈祷、垂听我恳求之声兮、';
_Psm86_7='我遭难之日呼吁尔、尔必俞允我兮、';
_Psm86_8='主欤、诸神之中、无似尔者、尔之作为、无可比拟兮、';
_Psm86_9='主欤、尔所造之万邦、必来拜于尔前、尊荣尔名兮、';
_Psm86_10='盖尔为大、且行奇事、惟尔为上帝兮、';
_Psm86_11='耶和华欤、示我以尔道、我必遵行尔真理、俾我一心、敬畏尔名兮、';
_Psm86_12='主我之上帝欤、我必一心赞尔、永尊尔名兮、';
_Psm86_13='尔施鸿慈于我、拯救我魂、免入最深之阴府兮、';
_Psm86_14='上帝欤、骄傲之辈、起而攻我、强暴之党、索我之命、目中无尔兮、';
_Psm86_15='主欤、尔为慈仁之上帝、迟于发怒、广有慈惠诚实兮、';
_Psm86_16='尚其顾而悯我、赐仆以力、救援尔婢之子兮、';
_Psm86_17='示我休征、俾憾我者视之而愧、以尔耶和华助我慰我兮、';
_Psm87_1='维其基址、在于圣山、';
_Psm87_2='耶和华喜爱郇门、逾于雅各诸室兮、';
_Psm87_3='上帝之邑欤、有荣之事、指尔而言兮、';
_Psm87_4='我必言及拉哈伯巴比伦、在识我者之中、非利士推罗古实、各有其人生于郇兮、';
_Psm87_5='论郇必曰、此也彼也、生于其中、至高者必亲坚斯邑兮、';
_Psm87_6='耶和华录万民时、核其数曰、斯人生于彼兮、';
_Psm87_7='歌者舞者、佥曰我之泉源、咸在于尔兮、';
_Psm88_1='拯我之上帝耶和华欤、我于尔前、昼夜呼吁兮、';
_Psm88_2='愿我祈祷、达于尔前、尚其侧耳、听我呼吁兮、';
_Psm88_3='我心充以患难、我命近于阴府、';
_Psm88_4='列于就墓者中、若无助之人兮、';
_Psm88_5='被掷于死者中、如见杀者卧于墓、尔不复垂念、绝于尔手兮、';
_Psm88_6='尔置我于至深之坑、幽暗之处、深邃之域兮、';
_Psm88_7='尔怒重压我、尔以波涛困苦我兮、';
_Psm88_8='使我相识疏远、为其所憎、我被禁锢、不得出兮、';
_Psm88_9='因遭患难、我目昏眊、耶和华欤、我日吁尔、向尔举手兮、';
_Psm88_10='尔岂于死者显奇行、幽魂讵起而赞尔乎、';
_Psm88_11='尔之慈惠岂宣于幕中、尔之信实、岂传于死域乎、';
_Psm88_12='尔之奇行、岂见知于幽暗之所、尔之公义、岂见知于遗忘之地乎、';
_Psm88_13='耶和华欤、我呼吁尔、侵晨祈祷、必达尔前兮、';
_Psm88_14='耶和华欤、奚为弃我、何掩面不我顾兮、';
_Psm88_15='我自幼遭难而濒死、遘尔威烈而迷乱兮、';
_Psm88_16='尔之忿怒覆没我、威烈灭绝我、';
_Psm88_17='犹之波涛、终日环我、协同困我兮、';
_Psm88_18='尔使我之良朋密友远我、相讥隐匿于暗兮、';
_Psm89_1='我必永歌耶和华之慈惠、以口传尔信实、至于万世兮、';
_Psm89_2='我曾云慈惠必永立、尔之信实、建于诸天兮、○';
_Psm89_3='我与所简之人立约、对于我仆大卫宣誓兮、';
_Psm89_4='必立尔裔于永久、坚尔位至万世兮、';
_Psm89_5='耶和华欤、诸天赞尔奇行、圣者会中、颂尔信实兮、';
_Psm89_6='在于穹苍、孰比耶和华、上帝子中、孰如耶和华乎、';
_Psm89_7='彼在圣者会中为神、极为可畏、较环之者、尤为可惧兮、';
_Psm89_8='万军之上帝耶和华欤、孰为有能、如尔耶和华、尔之信实、在于四周兮、';
_Psm89_9='尔制海狂、波涛澎湃、尔平之兮、';
_Psm89_10='尔击破拉哈伯、等于被戮之人、以尔臂力溃尔敌兮、';
_Psm89_11='诸天属尔、地亦尔有、世与充其中者、为尔所立兮、';
_Psm89_12='南北为尔所创、他泊黑门、因尔名而欢欣兮、';
_Psm89_13='尔臂有能、尔手有力、尔之右手高举兮、';
_Psm89_14='尔位之基、惟公与义、慈惠诚实、行于尔前兮、';
_Psm89_15='耶和华欤、得闻欢呼之声、行于尔容光者、斯民其有福兮、';
_Psm89_16='彼为尔名、终日喜乐、在于尔义、得高举兮、';
_Psm89_17='尔为其力之荣、缘尔之恩、我角高举兮、';
_Psm89_18='我侪之盾、属耶和华、我侪之王、属以色列之圣者兮、○';
_Psm89_19='尔见异象、谕尔圣民曰、我以助力、畀有能者、高举一人、自民所简兮、';
_Psm89_20='寻获我仆大卫、膏以圣膏兮、';
_Psm89_21='我手恒与之偕、我臂必增其力、';
_Psm89_22='仇敌不得勒索之、恶党不得困苦之兮、';
_Psm89_23='我必击仆其敌、挞憾之者兮、';
_Psm89_24='我之信实慈惠、必与之偕、藉我之名、其角高举兮、';
_Psm89_25='我使其手及于海、右手至于河兮、';
_Psm89_26='彼必呼我曰、尔为我父、我之上帝、我拯救之磐石兮、';
_Psm89_27='我必立之为冢子、地上至高之王兮、';
_Psm89_28='为之永存我慈惠、坚定我盟约兮、';
_Psm89_29='我必永延其裔、俾其位如天悠久兮、';
_Psm89_30='如其子孙违弃我法度、不遵我律例、';
_Psm89_31='玷辱我典章、不守我诫命、';
_Psm89_32='我必以杖责其愆尤、以鞭惩其罪戾兮、';
_Psm89_33='然我之慈惠、不尽追回、我之信实、不忍废弃、';
_Psm89_34='不爽我约、不易我口所出兮、';
_Psm89_35='我指己圣而誓、一次而已、必不欺诳大卫兮、';
_Psm89_36='其裔永存、其位在于我前、如日之久、';
_Psm89_37='如月之恒、如上天之确证兮、○';
_Psm89_38='惟尔怒尔受膏者、屏而弃之兮、';
_Psm89_39='厌恶尔仆之约、亵其冕于地兮、';
_Psm89_40='拆其藩篱、毁其保障、';
_Psm89_41='路人皆攘夺之、为邻邦之辱兮、';
_Psm89_42='尔举其敌之右手、使其诸仇欢欣兮、';
_Psm89_43='却其兵刃、临陈不使之卓立兮、';
_Psm89_44='息其光辉、倾其国位于地兮、';
_Psm89_45='促其幼日、被以羞耻兮、';
_Psm89_46='耶和华欤、历时何久、岂将永隐乎、尔怒如火之焚、何其久乎、';
_Psm89_47='愿尔垂念、我之时日、何其短促、尔造世人、使之何其虚幻兮、';
_Psm89_48='何人生而不死、自拯其魂、脱于阴府之势乎、';
_Psm89_49='主欤、尔之慈惠、昔依信实、誓行于大卫者、今安在哉、';
_Psm89_50='主欤、念尔诸仆之辱、念我所怀、多民加我之辱兮、';
_Psm89_51='耶和华欤、尔敌所加之辱、即辱尔受膏者之行踪兮、○';
_Psm89_52='当颂美耶和华、迄于永久、诚所愿兮、诚所愿兮、';
_Psm90_1='主欤、尔为我居所、历世不易兮、';
_Psm90_2='山冈尚未生出、寰区尚未造成、自亘古迄永久、尔为上帝兮、';
_Psm90_3='尔使人归于土、曰尔世人其旋返兮、';
_Psm90_4='自尔视之、千年如已逝之昨日、同于夜之一更兮、';
_Psm90_5='尔冲人若大水、彼如寝寐、如朝生之草兮、';
_Psm90_6='晨则萌芽滋长、夕则芟刈枯槁兮、';
_Psm90_7='我侪因尔怒而消亡、缘尔忿而惊惶兮、';
_Psm90_8='我之罪愆、尔陈之于目前、我之隐恶、尔显之于容光兮、';
_Psm90_9='我之时日、度于尔怒、毕我岁月、如叹息之发兮、';
_Psm90_10='我之年数、乃为七旬、如其强健、可至八旬、然其所夸、祇为忧苦、其逝迅速、我去如飞兮、';
_Psm90_11='孰识尔怒之势、孰依畏尔之道、而知尔忿乎、';
_Psm90_12='求尔教我计己之日、俾获慧心兮、';
_Psm90_13='耶和华欤、历时何久、尚其回转、悔心于尔仆兮、';
_Psm90_14='使我侵晨饫尔慈惠、致我毕生欢欣喜乐兮、';
_Psm90_15='依尔苦我之日、遘难之年、俾我喜乐兮、';
_Psm90_16='显尔作为于尔仆、著尔荣光于其裔兮、';
_Psm90_17='愿我主上帝之恩临我、尚其坚立我手所作、我手所作、坚立之兮、';
_Psm91_1='居于至高者之密所、必恒在全能者之荫下兮、';
_Psm91_2='我论耶和华云、彼为我避所、我保障、我所恃之上帝兮、';
_Psm91_3='彼必拯尔、脱于捕鸟之网、疫疠之毒兮、';
_Psm91_4='必覆尔以其羽、尔托庇其翼下、彼之诚实、乃盾乃干兮、';
_Psm91_5='夜之惊骇、昼之飞矢、';
_Psm91_6='暗中流行之疫疠、午间剿灭之灾患、尔皆不惧兮、';
_Psm91_7='仆于尔侧者千、仆于尔右者万、灾不及尔兮、';
_Psm91_8='惟得目睹、而观恶人受报兮、';
_Psm91_9='尔以耶和华为避所、以至高者为居所、';
_Psm91_10='灾祸不临尔身、疫疠不近尔幕兮、';
_Psm91_11='彼必为尔命其使、佑尔于诸途兮、';
_Psm91_12='扶尔以手、免尔足触石兮、';
_Psm91_13='尔必踏狮与虺、践稚狮与蛇兮、';
_Psm91_14='上帝曰、因其爱予、我必救援之、彼知我名、我必高举之兮、';
_Psm91_15='彼吁予、我必允之、彼遭难、我必偕之、救援而尊荣之兮、';
_Psm91_16='必以遐龄惬之、以我拯救示之兮、';
_Psm92_1='称谢耶和华、歌颂至高者之名、斯为美兮、';
_Psm92_2='朝宣尔之慈惠、夕彰尔之信实、';
_Psm92_3='用十弦之乐器与瑟、以琴清肃之声和之兮、';
_Psm92_4='耶和华欤、尔以所为、使我悦怿、我因尔手所作、而欢呼兮、';
_Psm92_5='耶和华欤、尔经营何其大、尔意綦深兮、';
_Psm92_6='愚蠢者弗知、蒙昧者不明乎此兮、';
_Psm92_7='恶人发生如草、作慝者兴盛、无非使之恒亡兮、';
_Psm92_8='耶和华欤、惟尔崇高、永世靡暨兮、';
_Psm92_9='耶和华欤、尔敌将亡、恶党必散兮、';
_Psm92_10='惟尔使我昂角如兕、我乃新膏所膏兮、';
_Psm92_11='我敌遭报、我得目睹、攻我之恶党受罚、我已耳闻兮、';
_Psm92_12='义人必畅茂如棕树、生长如利巴嫩之香柏兮、';
_Psm92_13='植于耶和华室、盛于我上帝院兮、';
_Psm92_14='暮年犹结其实、汁满而色青兮、';
_Psm92_15='以彰耶和华之正直、彼乃我之磐石、无有不义兮、';
_Psm93_1='耶和华秉权、自被威严、耶和华以力为衣、以力自束、世界坚立、永不动摇兮、';
_Psm93_2='尔位亘古坚立、尔自太古而有兮、';
_Psm93_3='耶和华欤、波涛汹涌、波涛漰渤、波涛澎湃、';
_Psm93_4='耶和华有能、巍巍在上、越于大水之漰渤、沧海之激浪兮、';
_Psm93_5='耶和华欤、尔法至实、尔室宜其为圣、迄于永久兮、';
_Psm94_1='耶和华欤、尔乃报复之上帝、报复之上帝欤、尚其显著兮、';
_Psm94_2='鞫世者欤、尚其兴起、使骄者受应得之报兮、';
_Psm94_3='耶和华欤、恶人欢呼、将至何时、伊于胡底兮、';
_Psm94_4='彼乃喋喋、出言傲慢、作恶者皆自夸兮、';
_Psm94_5='耶和华欤、彼压制尔民、困苦尔业、';
_Psm94_6='杀嫠妇、戮覉旅、屠孤儿、';
_Psm94_7='乃曰耶和华不及见、雅各之上帝不介意兮、';
_Psm94_8='愚蠢之民、尔其思之、蒙昧之辈、何时为智乎、';
_Psm94_9='造耳者岂无闻、制目者岂无见乎、';
_Psm94_10='教诲列邦者、岂不惩责、以智训人者、岂无知识乎、';
_Psm94_11='人之意念为虚、耶和华知之兮、';
_Psm94_12='耶和华欤、尔所惩责、训以律者、其有福兮、';
_Psm94_13='脱之于患难、锡之以绥安、迨为恶人掘阱兮、';
_Psm94_14='耶和华不弃其民、不遗其业兮、';
_Psm94_15='行鞫必归公义、心正者遵循之兮、';
_Psm94_16='行恶者、孰为我起而攻之、作慝者、孰为我立而敌之、';
_Psm94_17='微耶和华助我、我则速归幽寂兮、';
_Psm94_18='耶和华欤、我曰我足滑跌时、尔之慈惠扶我兮、';
_Psm94_19='我怀多虑、尔之慰藉娱我兮、';
_Psm94_20='奸恶在位、藉律作慝、岂能与尔交通乎、';
_Psm94_21='彼乃集攻义人、定无辜之罪兮、';
_Psm94_22='惟耶和华为我高台、我上帝为我托庇之磐石兮、';
_Psm94_23='乃以其罪加之、必因其恶绝之、耶和华我上帝、必绝之兮、';
_Psm95_1='其来歌颂耶和华、向救我之磐石欢呼兮、';
_Psm95_2='以称谢诣其前、以诗歌向之欢呼兮、';
_Psm95_3='盖耶和华为大神、为大君、超越诸神兮、';
_Psm95_4='地之隐处在其手、山之高处亦属之、';
_Psm95_5='沧海为其所有、乃其所造、陆地其手所甄陶兮、';
_Psm95_6='其来鞠躬而拜、跪于造我之耶和华前兮、';
_Psm95_7='彼乃我上帝、我侪为其所牧之民、手下之羊、愿尔今听其言兮、';
_Psm95_8='勿刚愎乃心、如在米利巴、在旷野玛撒之日兮、';
_Psm95_9='维时、尔祖见我所为、犹探我试我兮、';
_Psm95_10='历年四十、我厌此代曰、斯民心迷、未识我途兮、';
_Psm95_11='故我怒而誓曰、彼必不得入我安息兮、';
_Psm96_1='尔其向耶和华唱新歌、全地歌颂耶和华兮、';
_Psm96_2='讴歌耶和华、颂赞其名、日宣其拯救兮、';
_Psm96_3='述其尊荣于列邦、道其奇行于万民兮、';
_Psm96_4='盖耶和华为大、宜宏赞美、超越诸神、宜切敬畏兮、';
_Psm96_5='列邦之神、尽属虚无、惟耶和华创造诸天兮、';
_Psm96_6='尊荣威严、在于其前、能力光华、显于圣所兮、';
_Psm96_7='万民诸族欤、当以尊荣能力归于耶和华、咸归于耶和华兮、';
_Psm96_8='以耶和华名应得之荣归之、奉礼入其院宇兮、';
_Psm96_9='当衣圣服、崇拜耶和华、全地战栗于其前兮、';
_Psm96_10='宣告列邦曰、耶和华秉权、世界坚立、不至动摇、彼必秉公、以鞫万民兮、';
_Psm96_11='诸天其欢、大地其喜、海及充其中者、悉扬厥声兮、';
_Psm96_12='田与其中所有、尚其欢欣、林间诸木、则欢呼于耶和华前兮、';
_Psm96_13='盖彼将临、行鞫于地、以公义鞫斯世、以诚实鞫万民兮、';
_Psm97_1='耶和华秉权、大地其欢忭、群岛其喜乐兮、';
_Psm97_2='密云黑暗环之、仁义公平、为其位之基兮、';
_Psm97_3='火燎其前、焚四周之敌兮、';
_Psm97_4='其电照耀世界、大地见之而颤兮、';
_Psm97_5='山岳如蜡销镕、因其见耶和华、全地之主兮、';
_Psm97_6='诸天宣其义、诸民见其荣兮、';
_Psm97_7='凡奉雕像、以虚无自夸者、愿其蒙羞、尔诸神欤、敬拜上帝兮、';
_Psm97_8='耶和华欤、郇民闻尔行鞫而喜、犹大之女、因之而乐兮、';
_Psm97_9='耶和华欤、尔乃至高、超乎全地、尔被尊崇、越于诸神兮、';
_Psm97_10='爱耶和华者欤、尔其恶恶、彼保圣民之命、拯之于恶人手兮、';
_Psm97_11='光辉为行义者而布、喜乐为心正者所获、';
_Psm97_12='尔义人欤、缘耶和华而喜、为其圣名而称谢兮、';
_Psm98_1='尔其向耶和华唱新歌、以其行奇事、彼之右手圣臂施救兮、';
_Psm98_2='耶和华显其拯救、彰其公义于列邦兮、';
_Psm98_3='对以色列家之慈惠信实、彼记忆之、地之四极、咸见我上帝之拯救兮、';
_Psm98_4='全地其向耶和华欢呼、发声歌咏、而颂赞之兮、';
_Psm98_5='鼓琴歌颂耶和华、以琴与和谐之声兮、';
_Psm98_6='和以角笳之声、欢呼于大君耶和华前兮、';
_Psm98_7='海及充其中者、世与居其间者、悉扬厥声兮、';
_Psm98_8='波涛鼓掌、山岳应之、欢呼于耶和华前兮、';
_Psm98_9='盖彼将临、行鞫于地、以公义鞫斯世、以中正鞫万民兮、';
_Psm99_1='耶和华秉权、万民其战栗、彼居基路伯上、大地其震动兮、';
_Psm99_2='耶和华在郇为大、超越万民兮、';
_Psm99_3='其名大而可畏、宜颂赞之、彼乃为圣兮、○';
_Psm99_4='王有能力、而好公平、建立中正、在雅各家秉公行义兮、';
_Psm99_5='尊崇我上帝耶和华、于其足几前敬拜之、彼乃为圣兮、○';
_Psm99_6='其祭司中、有摩西亚伦、呼吁其名者中、有撒母耳、彼众呼吁耶和华、蒙其俞允兮、';
_Psm99_7='在云柱中谕之、彼众守其法度、遵其所赐之典章兮、';
_Psm99_8='耶和华我上帝欤、尔俞允之、为其行赦之上帝、然犹报其所行兮、';
_Psm99_9='尊崇我上帝耶和华、敬拜于其圣山、盖我上帝耶和华为圣兮、';
_Psm100_1='全地其向耶和华欢呼、';
_Psm100_2='欣喜而奉耶和华、讴歌而诣其前兮、';
_Psm100_3='当知耶和华为上帝、彼乃造我、我亦属之、我为其民、为其牧场之羊兮、';
_Psm100_4='以称谢入其门、以赞美入其院、感谢其恩、颂美其名兮、';
_Psm100_5='盖耶和华乃善、其慈惠永存、其信实万世不易兮、';
_Psm101_1='我必讴歌慈惠公义、耶和华欤、我歌颂尔兮、';
_Psm101_2='我致志于纯全之道、尔何时临莅我、必以纯全之心、行于家庭兮、';
_Psm101_3='卑陋之事、我不寓目、偏僻之行、我所深恶、不沾我躬兮、';
_Psm101_4='邪曲之心、我必远之、奸恶之事、我不识之兮、';
_Psm101_5='潜毁其邻者、我必绝之、目高心傲者、我不容之兮、';
_Psm101_6='境内忠诚之民、我目顾之、令其与我偕居、行纯全之道者、必服事我兮、';
_Psm101_7='行诈者不得居于我室、言诳者不得立于我前、';
_Psm101_8='境内恶人、我每晨必殄之、作慝之辈、必绝于耶和华之邑兮、';
_Psm102_1='耶和华欤、听我祈祷、使我呼吁达于尔前兮、';
_Psm102_2='我遭难之日、勿向我掩面、我呼吁之时、其向我侧耳、速允我兮、';
_Psm102_3='我之时日、如烟之消、我之骸骨、如炬之焚兮、';
_Psm102_4='我心被伤、如草枯槁、以至忘餐兮、';
_Psm102_5='发声呻吟、肤革贴骨兮、';
_Psm102_6='我如旷野之鹈鹕、荒墟之鸱鸮兮、';
_Psm102_7='醒而不寐、如屋顶之孤雀兮、';
_Psm102_8='我敌终日诋我、狂待我者、指我而诅兮、';
_Psm102_9='我食灰如饼、和泪而饮兮、';
_Psm102_10='因尔忿恚震怒、取我而掷之兮、';
_Psm102_11='我日如晷延长、我躬如草枯槁兮、○';
_Psm102_12='耶和华欤、惟尔永存、尔志历世弗替兮、';
_Psm102_13='尔将兴起、矜悯郇邑、今届抚恤之时、定期已至兮、';
_Psm102_14='尔仆悦其石、而惜其土兮、';
_Psm102_15='列邦必敬畏耶和华名、地上诸王、敬畏尔荣兮、';
_Psm102_16='盖耶和华建筑郇邑、见于其荣兮、';
_Psm102_17='垂念贫者之祷、不轻视其祈兮、';
_Psm102_18='此言必为后人录之、将来受造之民、必颂赞耶和华兮、';
_Psm102_19='盖耶和华自圣所高处垂鉴、自天俯视下土兮、';
_Psm102_20='听俘囚之欷歔、释濒死之人兮、';
_Psm102_21='俾人宣耶和华名于郇、播其声誉于耶路撒冷、';
_Psm102_22='在万民诸国会集、崇事耶和华之时兮、';
_Psm102_23='彼于中道、败我精力、促我时日兮、';
_Psm102_24='我曰、我上帝欤、尔年历万世、勿使我中年而逝兮、';
_Psm102_25='上古尔奠地基、诸天尔手所造兮、';
_Psm102_26='斯必灭没、惟尔恒存、此皆如衣渐旧、尔将易之如服、则俱改变兮、';
_Psm102_27='惟尔不易、尔年无尽兮、';
_Psm102_28='尔仆之子必恒存、其裔坚立于尔前兮、';
_Psm103_1='我心当颂美耶和华、我衷所有、颂其圣名兮、';
_Psm103_2='我心当颂美耶和华、勿忘其恩泽兮、';
_Psm103_3='彼宥尔诸愆、医尔诸疾兮、';
_Psm103_4='赎尔命于死亡、冠尔以仁爱慈惠兮、';
_Psm103_5='锡以嘉物、餍尔所欲、俾尔反少如鹰兮、';
_Psm103_6='耶和华行义事、为受虐者伸冤兮、';
_Psm103_7='以其经营示摩西、以其作为示以色列人兮、';
_Psm103_8='耶和华乃仁慈矜悯、迟于发怒、富有慈惠兮、';
_Psm103_9='不恒置辩、不永怀怒兮、';
_Psm103_10='未依我罪相待、未循我愆施报兮、';
_Psm103_11='在于敬畏之者、慈惠之大、如天之高于地兮、';
_Psm103_12='去我罪愆、如东之远于西兮、';
_Psm103_13='敬畏之者、耶和华矜悯之、如父之恤其子兮、';
_Psm103_14='盖知我之体质、念我为尘土兮、';
_Psm103_15='维彼世人、其日如草、其生如野花兮、';
_Psm103_16='一经风过、即归乌有、其地不复识之兮、';
_Psm103_18='惟敬畏耶和华、守其约、忆其律、而遵行者、耶和华之慈惠加之、其义施于子孙、自亘古至永久兮、';
_Psm103_19='耶和华之位立于天、其权统万有兮、';
_Psm103_20='具有能力、成其旨、听其命之诸使欤、其颂美耶和华、';
_Psm103_21='为其役、行其旨之诸军欤、其颂美耶和华、';
_Psm103_22='凡其所造、在其所辖之区、其颂美耶和华、我心颂美耶和华兮、';
_Psm104_1='我心当颂美耶和华、我上帝耶和华欤、尔为至大、衣以尊荣威严兮、';
_Psm104_2='被光华如衣、布穹苍如帱兮、';
_Psm104_3='安楼阁之栋于水中、以云为舆、驭风之翼而行兮、';
_Psm104_4='以风为使、以火为役兮、';
_Psm104_5='奠地之基、永不动摇兮、';
_Psm104_6='以渊覆之、有若衣服、水高于山兮、';
_Psm104_7='尔叱咤发、水即奔逃、尔雷声作、水即迅逝兮、';
_Psm104_8='山乃出、谷乃陷、水归尔所定之区兮、';
_Psm104_9='尔立厥界、俾不逾越、不复返而覆地兮、';
_Psm104_10='使泉涌于陵谷、流于山间兮、';
_Psm104_11='饮田原之兽、解野驴之渴兮、';
_Psm104_12='飞鸟栖于水滨、鸣于树枝兮、';
_Psm104_13='彼自其阁、灌溉山冈、缘其功效、大地饶足兮、';
_Psm104_14='生草莱以饲六畜、备菜蔬以供人需、俾谷产于地兮、';
_Psm104_15='又备酒醴以悦人心、膏油以泽人面、糗粮以固人志兮、';
_Psm104_16='耶和华之林木、所植利巴嫩之香柏、足沾雨泽兮、';
_Psm104_17='鸟构巢其中、鹤以松为室兮、';
_Psm104_18='野羊处于高山、沙番藏于岩石兮、';
_Psm104_19='彼立月以定时、日知其入兮、';
_Psm104_20='造暗为夜、林间百兽潜出兮、';
_Psm104_21='稚狮咆哮以攫物、向上帝求食兮、';
_Psm104_22='日出兽藏、偃卧于穴兮、';
_Psm104_23='人出而作、勤劳至暮兮、';
_Psm104_24='耶和华欤、尔之造作何其多、皆以智慧而成、寰宇充尔财物兮、';
_Psm104_25='海大且广、动物无数、小大咸有兮、';
_Psm104_26='其中舟楫往来、鳄鱼游泳、为尔所造兮、';
_Psm104_27='斯皆望尔、依时食之、';
_Psm104_28='尔予之、彼取之、尔既张手、彼饫嘉物兮、';
_Psm104_29='尔既掩面、彼则惊惶、尔断其气、彼即死亡、归于尘土兮、';
_Psm104_30='尔遣尔神、彼乃受造、尔使地面更新兮、';
_Psm104_31='愿耶和华之荣永存、愿耶和华悦其所造兮、';
_Psm104_32='彼视地、地则颤动、彼扪山、山则发烟兮、';
_Psm104_33='我毕生讴歌耶和华、我生存之日、歌颂我上帝兮、';
_Psm104_34='我之思念、愿彼以为甘美、我因耶和华而乐兮、';
_Psm104_35='愿罪人灭于地上、愿恶人归于乌有、我心当颂美耶和华、尔曹其赞扬耶和华兮、';
_Psm105_1='其称谢耶和华、呼吁其名、以其作为普告万民兮、';
_Psm105_2='讴歌之、颂美之、道其奇行兮、';
_Psm105_3='以其圣名为荣、凡求耶和华者、心宜欢悦兮、';
_Psm105_4='求耶和华、与其能力、恒寻其面兮、';
_Psm105_6='其仆亚伯拉罕之裔、所选雅各子孙欤、念其所行奇事异迹、及其口之谳兮、';
_Psm105_7='彼乃耶和华、我之上帝、行鞫于全地兮、';
_Psm105_8='永念其约、所谕之言、千代不忘、';
_Psm105_9='即与亚伯拉罕所立之约、对以撒所发之誓、';
_Psm105_10='且于雅各为定例、于以色列为永约兮、';
_Psm105_11='曰、我必锡尔以迦南地、为尔所得之业兮、';
_Psm105_12='当时人寡、其数无几、旅于斯土兮、';
_Psm105_13='由此族游于彼族、自此国至于彼国、';
_Psm105_14='上帝不容人虐遇之、因之谴责列王兮、';
_Psm105_15='曰、我受膏者、勿犯之、我之先知、勿伤之、';
_Psm105_16='令饥馑临于斯土、尽绝所恃之粮兮、';
_Psm105_17='遣人为其先导、约瑟被鬻为奴兮、';
_Psm105_18='其足伤于柱、其身入于铁兮、';
_Psm105_19='耶和华以其言试之、迨其应验兮、';
_Psm105_20='治民之王、遣人释之、俾其自由兮、';
_Psm105_21='立为冢宰、治其所有兮、';
_Psm105_22='随意约束群臣、以智训迪耆老兮、';
_Psm105_23='以色列遂至埃及、雅各旅于含地、';
_Psm105_24='上帝繁衍其民、使强于敌兮、';
_Psm105_25='然转敌人之心、俾憾其民、诡待其仆兮、';
_Psm105_26='爰遣其仆摩西、与所选之亚伦、';
_Psm105_27='显神迹于敌中、著异能于含地兮、';
_Psm105_28='召彼晦冥、使地幽暗、未违其言兮、';
_Psm105_29='变水为血、殄其鳞族兮、';
_Psm105_30='青蛙群集其地、入于王之宫室兮、';
_Psm105_31='发言而蝇群集、蚋遍四境兮、';
_Psm105_32='雨雹为雨、降火于地兮、';
_Psm105_33='击其葡萄、与无花果、毁伤境内林木兮、';
_Psm105_34='发言而蝗至止、蚱蜢无数兮、';
_Psm105_35='食尽田蔬、啮遍土产兮、';
_Psm105_36='击其国中长子、壮时所首生兮、';
_Psm105_37='导民而出、携金与银、其支派中、无一荏弱之人兮、';
_Psm105_38='埃及恐惧、见其出而悦怿兮、';
_Psm105_39='上帝布云为盖、夜烛以火兮、';
_Psm105_40='应其所求、使鹑至止、饱以天粮兮、';
_Psm105_41='辟磐石而水涌、流入旱地若河兮、';
_Psm105_42='盖忆其圣言、及其仆亚伯拉罕兮、';
_Psm105_43='导民欣然而出、选民讴歌而出兮、';
_Psm105_44='赐以列邦之地、异族劳而备者、承之为业兮、';
_Psm105_45='欲彼遵其律、守其法、尔其颂美耶和华兮、';
_Psm106_1='尔其颂美耶和华、称谢耶和华、以其为善、慈惠永存兮、';
_Psm106_2='孰克述耶和华之能事、播其声誉乎、';
_Psm106_3='凡秉公正、与常行公义者、其有福兮、';
_Psm106_4='耶和华欤、以尔待民之恩惠念我、以尔拯救顾我兮、';
_Psm106_5='俾我见尔选民之昌、致乐尔民之乐、与尔业共其荣兮、○';
_Psm106_6='我与列祖同干罪戾、行邪作恶兮、';
_Psm106_7='我列祖在埃及、不明尔异迹、不忆尔厚惠、乃于红海悖逆兮、';
_Psm106_8='然彼缘其名而救之、彰厥大能兮、';
_Psm106_9='爰叱红海、其海乃涸、导之涉深、如履原野兮、';
_Psm106_10='援之于憾者之手、赎之于敌人之手兮、';
_Psm106_11='水淹其敌、靡有孑遗兮、';
_Psm106_12='民信其言、而歌颂之兮、';
_Psm106_13='遽尔忘其作为、不俟其旨兮、';
_Psm106_14='在旷野纵其欲、在荒原试上帝兮、';
_Psm106_15='遂以所求赐之、惟使其神衰弱兮、';
_Psm106_16='民在营中、媢嫉摩西、及耶和华之圣者亚伦兮、';
_Psm106_17='地则坼裂、吞大坍、掩亚比兰党兮、';
_Psm106_18='火爇其党、焰焚恶人兮、';
_Psm106_19='民在何烈制犊、崇拜铸像兮、';
_Psm106_20='如是以彼之荣、易为啮刍之牛像兮、';
_Psm106_21='忘其救者上帝、行大事于埃及、';
_Psm106_22='施异迹于含地、行可畏之事于红海兮、';
_Psm106_23='是以上帝有言、必翦灭之、惟所选之摩西、当其冲、立其前、挽回其怒、免行翦灭兮、';
_Psm106_24='民亦蔑视美地、不信其言、';
_Psm106_25='在幕中出怨言、弗听耶和华命兮、';
_Psm106_26='彼遂举手而誓曰、必仆之于野、';
_Psm106_27='踣其裔于列国、散之于各地兮、';
_Psm106_28='民亦契于巴力毗珥、食祭死物之品兮、';
_Psm106_29='如是而行、致激厥怒、疫疠流行其中兮、';
_Psm106_30='时非尼哈起而行罚、瘟灾以息兮、';
_Psm106_31='此为其义、历世靡暨兮、';
_Psm106_32='民在米利巴水、复干厥怒、累及摩西兮、';
_Psm106_33='因民悖逆其神、彼则口出躁言兮、';
_Psm106_34='民亦不遵耶和华命、灭绝异邦、';
_Psm106_35='乃与诸族杂处、习其行为兮、';
_Psm106_36='事其偶像、为己网罗兮、';
_Psm106_37='献其子女、以祭鬼神兮、';
_Psm106_38='流无辜之血、即其子女之血、以祭迦南偶像、其地为血所污兮、';
_Psm106_39='缘其所行自污、所为徇欲兮、';
_Psm106_40='于是耶和华忿怒其民、厌恶己业兮、';
_Psm106_41='付于异邦之手、憾之者制之兮、';
_Psm106_42='厥敌虐之、俾服其手下兮、';
_Psm106_43='上帝屡援之、惟彼谋逆、因其罪戾、至于卑微兮、';
_Psm106_44='然犹听其呼吁、恤其患难兮、';
_Psm106_45='为之记忆其约、依其厚惠、而回厥意兮、';
_Psm106_46='使于虏之者、得蒙矜恤兮、○';
_Psm106_47='耶和华我上帝欤、尚其救我、自列邦集我、俾称扬尔圣名、夸耀尔声誉兮、';
_Psm106_48='以色列之上帝耶和华、当颂美之、自亘古迄永久、众民宜曰、诚所愿也、尔其颂美耶和华兮、';
_Psm107_1='当称谢耶和华、以其为善、慈惠永存兮、';
_Psm107_2='耶和华所赎之民、赎自敌手者、当言此兮、';
_Psm107_3='自列邦集之、自东自西、自南自北兮、○';
_Psm107_4='彼流离于旷野、在荒原之途、未见可居之邑兮、';
_Psm107_5='载饥载渴、其心昏愦兮、';
_Psm107_6='患难之时、呼吁耶和华、遂援之于困苦兮、';
_Psm107_7='导之行于直道、使往可居之邑兮、';
_Psm107_8='愿人称谢耶和华、因其有慈惠、及为世人行奇事兮、';
_Psm107_9='仰慕之心、使之餍足、饥馁之心、饫以嘉物兮、○';
_Psm107_10='居幽暗死荫者、拘以困苦、絷以铁索兮、';
_Psm107_11='因其违上帝之言、蔑至上者之旨兮、';
_Psm107_12='故以劳苦抑其心、彼乃颠踬、辅助无人兮、';
_Psm107_13='患难之时、呼吁耶和华、遂援之于困苦兮、';
_Psm107_14='导出幽暗死荫、断其絷维兮、';
_Psm107_15='愿人称谢耶和华、因其有慈惠、及为世人行奇事兮、';
_Psm107_16='毁其铜门、断其铁楗兮、○';
_Psm107_17='愚人因其愆尤罪戾、罹于祸患兮、';
_Psm107_18='其心厌诸食物、近于死门兮、';
_Psm107_19='患难之时、呼吁耶和华、遂援之于困苦兮、';
_Psm107_20='出言医之、援之于死亡兮、';
_Psm107_21='愿人称谢耶和华、因其有慈惠、及为世人行奇事兮、';
_Psm107_22='献称谢以为祭、讴歌宣其作为兮、○';
_Psm107_23='乘舟航海、营业于巨浸者、';
_Psm107_24='得见耶和华之作为、及其奇事、在于深渊兮、';
_Psm107_25='发命令、起狂风、波浪翻腾兮、';
_Psm107_26='其人上至穹苍、下至深渊、因其遭祸、厥心消融兮、';
_Psm107_27='摇曳不定、蹩躠有若醉人、计穷智尽兮、';
_Psm107_28='患难之时、呼吁耶和华、遂援之于困苦兮、';
_Psm107_29='息其狂风、平其波浪兮、';
_Psm107_30='人因宁靖而喜、引至欲往之泊所兮、';
_Psm107_31='愿人称谢耶和华、因其有慈惠、及为世人行奇事兮、';
_Psm107_32='在民众会中尊祟之、在长老聚所颂美之兮、○';
_Psm107_33='彼变江河为旷野、源泉为燥土、';
_Psm107_34='沃壤为卤地、皆因居民之罪兮、';
_Psm107_35='彼变旷野为水泽、旱地为源泉兮、';
_Psm107_36='使饥者处之、建可居之邑兮、';
_Psm107_37='耕种田亩、栽植葡萄、获其所产兮、';
_Psm107_38='锡以福祉、俾其繁衍、不容牲畜鲜少兮、';
_Psm107_39='厥后复遭暴虐、患难忧苦、民乃减少、而卑抑兮、';
_Psm107_40='彼加凌辱于君王、使其流离于野、无路可循兮、';
_Psm107_41='惟脱贫人于患难、置之高处、俾有家属成群兮、';
_Psm107_42='正人见之欣喜、恶者口塞兮、';
_Psm107_43='智者注意斯事、思念耶和华之慈惠兮、';
_Psm108_1='上帝欤、我心坚定、必以我灵讴歌颂美兮、';
_Psm108_2='琴瑟其兴、我企望黎明兮、';
_Psm108_3='耶和华欤、我必于诸民中称谢尔、于列邦中歌颂尔、';
_Psm108_4='尔之慈惠峻极于天、诚实及于霄汉兮、';
_Psm108_5='上帝欤、愿尔崇高越于诸天、尊荣越于全地兮、';
_Psm108_6='求尔俞允我、拯以右手、俾尔所爱者得释兮、';
_Psm108_7='上帝以其圣而言曰、我必欢欣、分割示剑、勘丈疏割谷兮、';
_Psm108_8='基列属我、玛拿西亦属我、以法莲为我首铠、犹大为我杖兮、';
_Psm108_9='摩押为我浴盘、将于以东而投我屦、我因非利士而欢呼兮、';
_Psm108_10='谁导我入坚城、谁引我至以东兮、';
_Psm108_11='上帝欤、尔非弃我乎、上帝欤、尔不与我军偕出兮、';
_Psm108_12='求尔助我攻敌、人之辅助、乃徒然兮、';
_Psm108_13='我恃上帝毅然而行、彼乃践踏我敌兮、';
_Psm109_1='我所颂美之上帝欤、勿缄默兮、';
_Psm109_2='恶人与诡诈者、启口攻我、以欺诳之舌语我兮、';
_Psm109_3='以憾恨之言环我、无端攻我兮、';
_Psm109_4='我惟祈祷是务、彼为我敌、以报我爱兮、';
_Psm109_5='以恶报我善、以恶报我爱兮、';
_Psm109_6='愿尔委一恶人制之、置一仇敌立其右兮、';
_Psm109_7='彼受鞫时、愿其负罪而出、彼之祈祷、反为咎戾兮、';
_Psm109_8='愿其时日无几、其职为他人所得兮、';
_Psm109_9='其子为孤、其妻为嫠、';
_Psm109_10='子女流离为丐、觅食他方、远其荒凉之家兮、';
_Psm109_11='愿盘剥者取其所有、彼勤劳所得、外人夺之兮、';
_Psm109_12='愿无人恩待之、无人矜恤其孤兮、';
_Psm109_13='愿其裔被绝、其名涂于后世兮、';
_Psm109_14='其祖之罪、愿耶和华忆之、其母之恶、愿不见涂兮、';
_Psm109_15='愿其罪恶、恒在耶和华前、致绝其志于世兮、';
_Psm109_16='因其不以施恩为念、乃迫穷乏与忧伤者、欲致之死兮、';
_Psm109_17='惟好咒诅、而诅临之、不喜祝福、而福远之兮、';
_Psm109_18='彼以咒诅为衣、咒诅如水入其脏、如油入其骨兮、';
_Psm109_19='愿咒诅为其蔽体之服、常束之绅兮、';
_Psm109_20='凡我仇敌、及诋我者、耶和华以此报之兮、';
_Psm109_21='主耶和华欤、因尔名故、善待我、缘尔慈惠之美、拯救我兮、';
_Psm109_22='我乃贫乏、中心伤痛兮、';
_Psm109_23='我之逝也、如日影沈西、如蝗虫飘荡兮、';
_Psm109_24='我因禁食、膝弱体瘦兮、';
_Psm109_25='为众凌辱、见我而摇首兮、';
_Psm109_26='我上帝耶和华欤、尚其助我、依尔慈惠、拯救我兮、';
_Psm109_27='使人咸知此出尔手、乃尔耶和华所行兮、';
_Psm109_28='任其咒诅、惟尔祝福、彼兴起时、必蒙羞耻、尔仆欣喜兮、';
_Psm109_29='愿敌被辱、愿其抱愧、如衣以袍兮、';
_Psm109_30='我必以口深谢耶和华、在众中颂美之兮、';
_Psm109_31='盖彼必立贫人之右、救其脱于行鞫之人兮、';
_Psm110_1='耶和华谓我主云、尔坐我右、俟我以尔敌、为尔足几兮、';
_Psm110_2='耶和华必使尔力之杖、伸出于郇、曰、尔其操权于敌兮、';
_Psm110_3='尔行军时、尔民必衣圣服、乐心自献、尔之丁壮、光耀如朝露兮、';
_Psm110_4='耶和华既誓、必不回意、尔依麦基洗德之班、永为祭司兮、';
_Psm110_5='主在尔右发怒时、必击破列王兮、';
_Psm110_6='行鞫于列邦、使尸满战场、击破多国之首兮、';
_Psm110_7='饮于道旁之溪、因而昂首兮、';
_Psm111_1='尔其颂美耶和华、我于正人之议场、众人之公会、一心称谢耶和华兮、';
_Psm111_2='大哉、耶和华之作为、凡乐之者所究察兮、';
_Psm111_3='彼之经营、乃荣与威、其义永存兮、';
_Psm111_4='所行奇异、俾人忆之、耶和华乃仁慈矜悯兮、';
_Psm111_5='赐粮于畏之者、永念其约兮、';
_Psm111_6='以作为之能力示其民、以列邦赐之为业兮、';
_Psm111_7='其手所为、诚实公义、其律确定兮、';
_Psm111_8='永久坚立、成于诚实正直兮、';
_Psm111_9='施救赎于其民、永立厥约、其名圣而可畏兮、';
_Psm111_10='寅畏耶和华、为智慧之肇始、守其诫命者为明哲、耶和华之声誉永存兮、';
_Psm112_1='尔其颂美耶和华、寅畏耶和华、深悦其诫命者、其有福兮、';
_Psm112_2='其裔必强盛于地上、正人之后代、必蒙福兮、';
_Psm112_3='其家富有货财、其义永存兮、';
_Psm112_4='正人在幽暗中、光辉为之显著、其人慈悲、矜悯公义兮、';
_Psm112_5='施恩而贷金者、必获益、在受鞫时、必得直兮、';
_Psm112_6='永不动摇、义人恒被记忆兮、';
_Psm112_7='噩耗不惊、心志坚定、惟耶和华是恃兮、';
_Psm112_8='其心稳固、无所畏葸、迨见其敌遭报兮、';
_Psm112_9='彼散财、彼济贫、其义永存、其角以荣高举兮、';
_Psm112_10='恶者见之而恚恨、切齿而消亡、恶党所欲、必归乌有兮、';
_Psm113_1='尔其颂美耶和华、耶和华仆颂美之、颂美耶和华名兮、';
_Psm113_2='耶和华之名宜称颂、自今迄于永久兮、';
_Psm113_3='自日出之所、至日入之区、宜颂美耶和华名兮、';
_Psm113_4='耶和华超乎万民、其荣高于诸天兮、';
_Psm113_5='我上帝耶和华居位崇高、谁似之兮、';
_Psm113_6='乃自谦卑、俯察天地兮、';
_Psm113_7='举贫穷于尘埃、擢匮乏于粪壤、';
_Psm113_8='列诸牧伯、即其民之牧伯兮、';
_Psm113_9='使不妊之妇治家、为多子之母、安居欢乐、尔其颂美耶和华兮、';
_Psm114_1='以色列出埃及、雅各家离异言之民、';
_Psm114_2='维时、犹大为耶和华圣所、以色列为其邦畿兮、';
_Psm114_3='海见之而逃遁、约但返流兮、';
_Psm114_4='山岳踊跃如牡羊、冈陵踊跃如羔羊兮、';
_Psm114_5='海欤、尔何为而逃遁、约但欤、尔何为而返流、';
_Psm114_6='山岳欤、尔何为踊跃如牡羊、冈陵欤、尔何为踊跃如羔羊、';
_Psm114_7='尔大地欤、其颤动于主前、雅各之上帝前兮、';
_Psm114_8='彼变磐石为池沼、坚石为源泉兮、';
_Psm115_1='耶和华欤、因尔慈惠诚实、荣不归我、不归于我、乃归尔名兮、';
_Psm115_2='列邦奚曰、彼之上帝安在兮、';
_Psm115_3='我之上帝在天、随其所欲而行兮、';
_Psm115_4='异邦偶像、乃银乃金、人手所造、';
_Psm115_5='有口不言、有目不见、';
_Psm115_6='有耳不闻、有鼻不嗅、';
_Psm115_7='有手不挈、有足不行、喉不出言兮、';
_Psm115_8='造之者、赖之者、必似之兮、';
_Psm115_9='以色列欤、尔其恃耶和华、彼为其助其盾兮、';
_Psm115_10='亚伦家欤、尔其恃耶和华、彼为其助其盾兮、';
_Psm115_11='寅畏耶和华者欤、尔其恃耶和华、彼为其助其盾兮、';
_Psm115_12='耶和华垂念我、必锡以嘏、锡嘏于以色列家、锡嘏于亚伦家兮、';
_Psm115_13='锡嘏于寅畏耶和华者、无论大小兮、';
_Psm115_14='愿耶和华使尔日益繁衍、爰及子孙兮、';
_Psm115_15='造天地之耶和华、锡嘏于尔兮、';
_Psm115_16='诸天为耶和华所有、地则赐予世人兮、';
_Psm115_17='死人及下入幽寂者、不颂美耶和华兮、';
_Psm115_18='惟我必称颂耶和华、自今迄于永久、尔其颂美耶和华兮、';
_Psm116_1='我爱耶和华、以其听我声、闻我恳求兮、';
_Psm116_2='彼既向我侧耳、我毕生呼吁之兮、';
_Psm116_3='死亡之绳索绕我、阴府之痛苦迫我、我遭难遇苦兮、';
_Psm116_4='我则呼吁耶和华名曰、耶和华欤、求尔救援我魂兮、';
_Psm116_5='耶和华仁且义、我上帝矜悯为怀兮、';
_Psm116_6='庸庸者流、耶和华佑之、我乃卑微、彼拯我兮、';
_Psm116_7='我心欤、尔其复安、耶和华厚待尔兮、';
_Psm116_8='尔救我命、免于死亡、目不流涕、足不颠踬兮、';
_Psm116_9='我在生人之地、必行于耶和华前兮、';
_Psm116_10='我因信而言此、我遭大难兮、';
_Psm116_11='我惊惶时、则曰人尽妄诞兮、';
_Psm116_12='耶和华锡我诸恩、何以报之兮、';
_Psm116_13='必举拯救之杯、称扬耶和华名兮、';
_Psm116_14='偿我愿于耶和华、在众民前兮、';
_Psm116_15='圣民之亡、乃耶和华所珍视兮、';
_Psm116_16='耶和华欤、我诚为尔仆、我为尔仆、尔婢之子、尔已释我缚兮、';
_Psm116_17='必以称谢为祭献尔、称扬耶和华名兮、';
_Psm116_19='偿我愿于耶和华在众民前、在耶和华室院、在耶路撒冷邑中兮、尔其颂美耶和华兮、';
_Psm117_1='尔诸国欤、其颂美耶和华、尔诸民欤、其称扬之、';
_Psm117_2='盖施我之慈惠广大、耶和华之诚实永存、尔其颂美耶和华兮、';
_Psm118_1='尔其称谢耶和华、以其为善、慈惠永存兮、';
_Psm118_2='愿以色列曰、其慈惠永存、';
_Psm118_3='亚伦家曰、其慈惠永存、';
_Psm118_4='寅畏耶和华者曰、其慈惠永存兮、';
_Psm118_5='我在难中、呼吁耶和华、耶和华俞允我、导入宽广之区兮、';
_Psm118_6='耶和华偕我、我无所惧、人其奈我何兮、';
_Psm118_7='耶和华偕我、在助我者之中、憾我者遭报、我必目睹兮、';
_Psm118_8='托庇于耶和华、愈于恃世人、';
_Psm118_9='托庇于耶和华、愈于恃牧伯兮、';
_Psm118_10='万民环我、我赖耶和华名、必殄灭之、';
_Psm118_11='彼众环我困我、我赖耶和华名、必殄灭之兮、';
_Psm118_12='环我如蜂、其熄也、如荆棘之火、我赖耶和华名、必殄灭之兮、';
_Psm118_13='敌力搠我、欲颠仆我、惟耶和华助我兮、';
_Psm118_14='耶和华为我力我歌、成为我之拯救兮、';
_Psm118_15='义人幕中、有欢呼拯救之声、耶和华之右手、奋然有为兮、';
_Psm118_16='耶和华之右手高举、耶和华之右手、奋然有为兮、';
_Psm118_17='我必不死、仍得生存、宣扬耶和华之作为兮、';
_Psm118_18='耶和华惩我以严、惟未致我于死兮、';
_Psm118_19='其为我辟义门、我将入而称谢耶和华兮、';
_Psm118_20='是乃耶和华之门、义人将入之兮、';
_Psm118_21='我必称谢尔、因尔俞允我、成为我之拯救兮、';
_Psm118_22='工师所弃之石、成为屋隅首石、';
_Psm118_23='此耶和华所为、我目奇之兮、';
_Psm118_24='斯乃耶和华所定之日、我必欢欣喜乐兮、';
_Psm118_25='耶和华欤、求尔今施拯救、耶和华欤、求尔使我亨通兮、';
_Psm118_26='奉耶和华名而来者、宜颂美之、我在耶和华室中、为尔祝嘏兮、';
_Psm118_27='耶和华为上帝、锡我辉光、当以绳系牺牲、至于坛角兮、';
_Psm118_28='尔为我上帝、我必称谢尔、尔为我上帝、我必尊崇尔兮、';
_Psm118_29='尔其称谢耶和华、以其为善、慈惠永存兮、';
_Psm119_1='行为完备、循耶和华之律者、其有福兮、';
_Psm119_2='守其法度、一心求之者、其有福兮、';
_Psm119_3='不行非义、遵行其道兮、';
_Psm119_4='尔以训词谕我、俾我谨守兮、';
_Psm119_5='愿我趋向坚定、守尔典章兮、';
_Psm119_6='我重尔诸诫、必不羞愧兮、';
_Psm119_7='学尔义鞫、必以正心称谢尔兮、';
_Psm119_8='我将守尔典章、勿我永弃兮、○';
_Psm119_9='少者何以洁其品行、惟依尔言自慎兮、';
_Psm119_10='我一心求尔、勿容我违尔诫命兮、';
_Psm119_11='我以尔言藏于心、免获罪于尔兮、';
_Psm119_12='耶和华欤、尔宜颂美、以尔典章训我兮、';
_Psm119_13='尔口所谕之律例、我口述之兮、';
_Psm119_14='我悦尔法之道、如悦多财兮、';
_Psm119_15='我必默思尔训词、重视尔道途兮、';
_Psm119_16='以尔典章为乐、不忘尔言兮、○';
_Psm119_17='尚其厚待尔仆、使我生存、我乃遵守尔言兮、';
_Psm119_18='启我之目、俾见尔律之妙兮、';
_Psm119_19='我在世为羇旅、尔之诫命、勿隐于我兮、';
_Psm119_20='我恒慕尔律例、至于心碎兮、';
_Psm119_21='骄泰者、尔谴责之、彼违尔诫命、乃可诅兮、';
_Psm119_22='我守尔法度、尚其去我毁辱兮、';
_Psm119_23='牧伯坐而诋我、尔仆思尔典章兮、';
_Psm119_24='尔之法度、为我所悦、乃我谋士兮、○';
_Psm119_25='我魂附近尘土、其依尔言苏我兮、';
_Psm119_26='我陈我行、蒙尔俞允、其诲我以尔典章兮、';
_Psm119_27='使我明悉尔训之道、我则思尔奇妙兮、';
_Psm119_28='我心因困苦而消融、其依尔言固我兮、';
_Psm119_29='使我远于诡道、施恩锡以尔律兮、';
_Psm119_30='我择忠信之道、陈尔律例于前兮、';
_Psm119_31='耶和华欤、我体尔法度、勿使我愧耻兮、';
_Psm119_32='尔拓我心、我则趋尔诫之道兮、○';
_Psm119_33='耶和华欤、示我以尔典章之道、我必终守之兮、';
_Psm119_34='畀我明哲、我则守尔律、一心遵之兮、';
_Psm119_35='使行尔诫之道、因我乐此兮、';
_Psm119_36='其转我心、向尔法度、不向非义之财兮、';
_Psm119_37='其转我目、不视虚妄、苏我于尔道兮、';
_Psm119_38='所许寅畏尔者之言、祈坚定于尔仆兮、';
_Psm119_39='去我所惧之耻辱、尔之律例维善兮、';
_Psm119_40='我慕尔训词、苏我于尔义兮、○';
_Psm119_41='耶和华欤、尔之慈惠、尔之拯救、依尔言加诸我兮、';
_Psm119_42='我则有词答辱我者、盖我恃尔言兮、';
_Psm119_43='我仰尔律例、勿自我口、尽夺真埋之言兮、';
_Psm119_44='我则遵守尔律、永世弗替兮、';
_Psm119_45='行于宽广之区、因我究尔训词兮、';
_Psm119_46='在列王前、言尔法度、不至蒙羞兮、';
_Psm119_47='我必乐尔诫命、素为我所爱兮、';
_Psm119_48='我举手于尔诫命、素为我所爱、思维尔典章兮、○';
_Psm119_49='其念所谕尔仆之言、俾我有望兮、';
_Psm119_50='尔言苏我、我在难中、因此得慰兮、';
_Psm119_51='骄者讥我维甚、我犹未离尔律兮、';
_Psm119_52='耶和华欤、尔古昔之律例、我记忆之、而自慰兮、';
_Psm119_53='因恶人违尔律、我则发怒甚烈兮、';
_Psm119_54='我寓旅舍、以尔典章、为我诗歌兮、';
_Psm119_55='耶和华欤、我于夜间忆尔名、守尔律兮、';
_Psm119_56='我之得此、因守尔训词兮、○';
_Psm119_57='耶和华为我业、我曰必守尔言兮、';
_Psm119_58='我一心求尔恩、其依尔言悯我兮、';
_Psm119_59='我思所行之道、移足于尔法度兮、';
_Psm119_60='守尔诫命、速而弗缓兮、';
_Psm119_61='恶人之索绕我、惟我未忘尔律兮、';
_Psm119_62='缘尔公义之律例、我必中夜而起、称谢尔兮、';
_Psm119_63='守尔训词、寅畏尔者、我与之为侣兮、';
_Psm119_64='耶和华欤、尔之慈惠、遍于大地、以尔典章训我兮、○';
_Psm119_65='耶和华欤、尔素善待尔仆、如尔所言、';
_Psm119_66='其以明哲知识训我、因我信尔诫命兮、';
_Psm119_67='我未受苦之先、曾入歧路、今守尔言兮、';
_Psm119_68='尔乃善、所行亦善、以尔典章训我兮、';
_Psm119_69='骄者造诳言以攻我、而我一心守尔训词兮、';
_Psm119_70='彼心钝如蒙脂、惟我悦尔律兮、';
_Psm119_71='我之受难、乃为我益、使我学尔典章兮、';
_Psm119_72='尔口所谕之律、在我愈于金银千万兮、○';
_Psm119_73='尔手缔造我、建立我、其以明哲赐我、俾我学尔诫命兮、';
_Psm119_74='寅畏尔者、见我而喜、以我仰望尔言兮、';
_Psm119_75='耶和华欤、我知尔谳乃义、尔之苦我、由于信实兮、';
_Psm119_76='求尔以尔慈惠慰我、依谕尔仆之言兮、';
_Psm119_77='愿尔恩宠临我、俾我生存、尔律为我所悦兮、';
_Psm119_78='愿骄人蒙羞、以其无端倾我、惟我思尔训词兮、';
_Psm119_79='愿寅畏尔者归我、彼则知尔法度兮、';
_Psm119_80='愿我尽心于尔典章、使我不至愧怍兮、○';
_Psm119_81='我心望尔拯救、而致疲惫、我仍仰望尔言兮、';
_Psm119_82='因望尔言、我目昏眊、乃曰、尔何时慰我兮、';
_Psm119_83='我如烟中之革囊、我则不忘兮、';
_Psm119_84='尔仆之日几何、迫我之人、尔何时鞫之兮、';
_Psm119_85='骄者不从尔律、为我掘阱兮、';
_Psm119_86='尔之诫命、咸属真实、彼无端迫我、尚其助我兮、';
_Psm119_87='彼几灭我于世、而我未违尔训词兮、';
_Psm119_88='依尔慈惠苏我、我则守尔口谕之法度兮、○';
_Psm119_89='耶和华欤、尔言坚立于天、永世弗替兮、';
_Psm119_90='尔之信实、历世不易、尔奠大地、地乃恒存兮、';
_Psm119_91='依尔律例、迄今犹存、万物咸为尔仆兮、';
_Psm119_92='我若不悦尔律、必早亡于患难兮、';
_Psm119_93='尔以训词苏我、故我永不忘之兮、';
_Psm119_94='我属乎尔、尚其拯予、我素究尔训词兮、';
_Psm119_95='恶人窥伺、欲灭绝我、惟我思尔法度兮、';
_Psm119_96='我观万事、皆有其限、惟尔诫命甚广兮、○';
_Psm119_97='我爱尔律何其切、竟日思之兮、';
_Psm119_98='尔之诫命、长久偕我、使我智于敌兮、';
_Psm119_99='我之明哲、越于诸师、以我思尔法度兮、';
_Psm119_100='我所通达、越于耆老、以我守尔训词兮、';
_Psm119_101='我禁我足、远诸邪途、以守尔言兮、';
_Psm119_102='我蒙尔训、未违尔律例兮、';
_Psm119_103='尔言之味何其甘、入于我口、较胜于蜜兮、';
_Psm119_104='我藉尔训词、而得明哲、恶诸邪途兮、○';
_Psm119_105='尔言为我足前之灯、途间之光兮、';
_Psm119_106='尔公义之律例、我曾立誓为证、必守之兮、';
_Psm119_107='耶和华欤、我苦殊深、其依尔言苏我兮、';
_Psm119_108='耶和华欤、我口所乐献之颂词、求尔纳之、以尔律例训我兮、';
_Psm119_109='我命恒处危境、我犹不忘尔律兮、';
_Psm119_110='恶人为我设网、惟我未违尔训词兮、';
_Psm119_111='我以尔法度为永业、盖为我心所悦兮、';
_Psm119_112='我专心从尔典章、至于终极兮、○';
_Psm119_113='贰心者、我恶之、惟爱尔律兮、';
_Psm119_114='尔为我避所、我干盾、我仰望尔言兮、';
_Psm119_115='作恶者流、尔其远我、俾守我上帝之诫命兮、';
_Psm119_116='其依尔言扶我、俾我生存、勿令我失望、而蒙羞兮、';
_Psm119_117='尔其扶我、我则安定、恒重尔典章兮、';
_Psm119_118='凡违尔典章者、尔蔑弃之、因其诡诈徒然兮、';
_Psm119_119='世上恶人、尔去之如渣滓、故我爱尔法度兮、';
_Psm119_120='我身因畏尔而战栗、尔之行鞫、我亦惧之兮、○';
_Psm119_121='我素行正直公义、勿遗我于强暴兮、';
_Psm119_122='其保尔仆、俾得佳境、勿任骄人虐我兮、';
_Psm119_123='望尔拯救、及公义之言、我目昏眊兮、';
_Psm119_124='依尔慈惠待尔仆、以尔典章训我兮、';
_Psm119_125='我为尔仆、赐我明哲、俾知尔法度兮、';
_Psm119_126='耶和华兴起之时已届、因人废尔律兮、';
_Psm119_127='我爱尔诫命愈于金、愈于精金兮、';
_Psm119_128='凡尔训词、我视为善、恶诸邪途兮、○';
_Psm119_129='尔之法度奇妙、我心遵守兮、';
_Psm119_130='尔言既阐、光辉斯著、使庸人明哲兮、';
_Psm119_131='我口孔张而喘、因慕尔诫命兮、';
_Psm119_132='其转而悯我、如素待爱尔名者兮、';
_Psm119_133='固我步履于尔言、勿任罪恶制我兮、';
_Psm119_134='赎我脱人之虐、我则守尔训词兮、';
_Psm119_135='使尔容光烛尔仆、以尔典章训我兮、';
_Psm119_136='我目出涕若川流、因人不守尔律兮、○';
_Psm119_137='耶和华欤、尔乃公义、尔谳亦正直兮、';
_Psm119_138='尔之法度、定于公义、及不易之信实兮、';
_Psm119_139='我之热衷铄我、缘我敌忘尔言兮、';
_Psm119_140='尔言至精、尔仆爱之兮、';
_Psm119_141='我乃卑微、而被蔑视、不忘尔训词兮、';
_Psm119_142='尔义为永义、尔律乃真实兮、';
_Psm119_143='患难惨怛及我、惟尔诫命、为我所悦兮、';
_Psm119_144='尔之法度、永为公义、畀予明哲、我则生存兮、○';
_Psm119_145='耶和华欤、我一心呼吁尔、尚其俞允、我必守尔典章兮、';
_Psm119_146='我呼吁尔、尚其救予、我则守尔法度兮、';
_Psm119_147='黎明未届、我乃呼吁、企望尔言兮、';
_Psm119_148='夜更未深、我目炯然、以思尔言兮、';
_Psm119_149='耶和华欤、依尔慈惠、垂听我声、依尔律例苏我兮、';
_Psm119_150='谋恶迫我者近我、彼远尔律兮、';
_Psm119_151='耶和华欤、尔乃近我、尔之诫命、皆真实兮、';
_Psm119_152='我究尔法度、夙知为尔所立、以迄永久兮、○';
_Psm119_153='其念我苦、而施救援、以我不忘尔律兮、';
_Psm119_154='伸我冤而赎我、依尔言苏我兮、';
_Psm119_155='拯救远乎恶人、以其不究尔典章兮、';
_Psm119_156='耶和华欤、尔之恩宠广大、依尔律例苏我兮、';
_Psm119_157='迫我仇我者众、惟我未违尔法度兮、';
_Psm119_158='奸诈之辈、我见而恶之、以其不守尔言兮、';
_Psm119_159='我爱尔训词、尔其念之、耶和华欤、依尔慈惠苏我兮、';
_Psm119_160='尔道之纲乃诚、尔公义之律例永存兮、○';
_Psm119_161='牧伯无故迫我、惟我心畏尔言兮、';
_Psm119_162='我悦尔言、如大获虏物兮、';
_Psm119_163='诳言我憾恶之、惟爱尔律兮、';
_Psm119_164='因尔公义之律例、我颂美尔、日凡七次兮、';
_Psm119_165='爱尔律者、大获平康、无由颠踬兮、';
_Psm119_166='耶和华欤、我企望尔拯救、遵行尔诫命兮、';
_Psm119_167='我心守尔法度、爱之甚笃兮、';
_Psm119_168='我守尔训词法度、所行皆在尔前兮、○';
_Psm119_169='耶和华欤、愿我呼吁达于尔前、依尔之言、畀我明哲兮、';
_Psm119_170='愿我恳求达于尔前、依尔之言拯我兮、';
_Psm119_171='愿我口颂美、因尔以典章训我兮、';
_Psm119_172='愿我舌讴歌尔言、因尔诫命、咸为公义兮、';
_Psm119_173='愿尔着手助我、因我择尔训词兮、';
_Psm119_174='耶和华欤、我慕尔拯救、尔律为我所悦兮、';
_Psm119_175='愿我生存、则颂美尔、愿尔律例扶助我兮、';
_Psm119_176='我如亡羊、行于歧路、其寻尔仆、因我不忘尔诫命兮、';
_Psm120_1='我在难中、呼吁耶和华、蒙其俞允兮、';
_Psm120_2='耶和华欤、尚其援我、脱于诳口诡舌兮、';
_Psm120_3='诡舌欤、当何以予之、何以加之、';
_Psm120_4='即以武士之利矢、罗腾之爇炭兮、';
_Psm120_5='我旅于米设、寓于基达之幕、其有祸兮、';
_Psm120_6='憾和平者、我与之偕居已久兮、';
_Psm120_7='我所愿乃和平、惟我言之、彼欲战鬬兮、';
_Psm121_1='我举目向山、我之扶助、何自而来、';
_Psm121_2='我之扶助、来自造天地之耶和华兮、';
_Psm121_3='彼不任尔失足、护佑尔者不寐兮、';
_Psm121_4='护佑以色列者、不寐不眠兮、';
_Psm121_5='护佑尔者乃耶和华、耶和华为荫于尔右兮、';
_Psm121_6='白昼日不尔伤、昏夜月不尔害兮、';
_Psm121_7='耶和华护佑尔、俾免诸灾、护佑尔命兮、';
_Psm121_8='尔出尔入、耶和华护佑之、自今迄于永久兮、';
_Psm122_1='或谓我曰、我侪其诣耶和华室、我则欢欣兮、';
_Psm122_2='耶路撒冷欤、我足立于尔门兮、';
_Psm122_3='耶路撒冷之建、如绵亘之城兮、';
_Psm122_4='诸支派、耶和华之支派往彼、乃以色列之定例、欲称颂耶和华名兮、';
_Psm122_5='在彼设鞫位、即大卫室之位兮、';
_Psm122_6='其为耶路撒冷求平康、凡爱之者、必亨通兮、';
_Psm122_7='愿尔城中平康、愿尔宫内亨通兮、';
_Psm122_8='因我昆弟俦侣故、我曰愿平康在尔中、';
_Psm122_9='因我上帝耶和华室故、我求尔益兮、';
_Psm123_1='居于诸天者欤、我向尔举目兮、';
_Psm123_2='如仆之目、望主人之手、如婢之目、望主母之手、我目亦望我上帝耶和华、待其矜悯兮、';
_Psm123_3='耶和华欤、矜悯我、我被藐视特甚兮、';
_Psm123_4='我侪极受安逸者之讥诮、骄泰者之蔑视兮、';
_Psm124_1='以色列当曰、非耶和华偕我、';
_Psm124_2='非耶和华与我共在、人起而攻我、';
_Psm124_3='奋怒于我、则生吞我兮、';
_Psm124_4='波涛冲我、溪流淹我、';
_Psm124_5='狂澜没我兮、';
_Psm124_6='当颂美耶和华、彼不付我于敌、为其牙间物兮、';
_Psm124_7='我侪如鸟、脱于猎人之网、网裂而我得免兮、';
_Psm124_8='我之扶助、在耶和华之名、彼造天地兮、';
_Psm125_1='恃耶和华者、有若郇山、永立不动兮、';
_Psm125_2='山岳环卫耶路撒冷、耶和华亦如是环卫其民、自今迄于永久兮、';
_Psm125_3='恶人之杖、不及义人之业、免义人伸手作恶兮、';
_Psm125_4='耶和华欤、善待为善之人、正心之辈兮、';
_Psm125_5='彼偏行曲径者、耶和华必曳之、使与恶党同出、愿平康归于以色列兮、';
_Psm126_1='耶和华返郇之俘囚时、我侪如梦兮、';
_Psm126_2='口充喜笑、舌满欢呼、列邦人曰、耶和华为之行大事兮、';
_Psm126_3='耶和华为我行大事、我则欢欣兮、';
_Psm126_4='耶和华欤、返我俘囚、如南方之溪流兮、';
_Psm126_5='泣而播者、必喜而获兮、';
_Psm126_6='携种流涕而出者、必挟禾束、欣然而归兮、';
_Psm127_1='非耶和华建屋宇、则匠人之经营徒然、非耶和华卫城邑、则守者之儆醒徒然、';
_Psm127_2='尔曹夙兴晏寝、劳苦谋食、俱系徒然、上帝所爱者、偃息之时、锡以绥安兮、';
_Psm127_3='子女为耶和华所赐、产育为其赏赉兮、';
_Psm127_4='壮时之子、如武士手中之矢兮、';
_Psm127_5='满其箙者、其有福矣、于邑门语敌时、不至愧耻兮、';
_Psm128_1='凡寅畏耶和华、行其道者、其有福兮、';
_Psm128_2='必食尔手勤劳所得、获福而亨通兮、';
_Psm128_3='妻处内室如结实之葡萄、子绕几席、如丛生之橄榄兮、';
_Psm128_4='寅畏耶和华者、必蒙斯福兮、';
_Psm128_5='愿耶和华由郇锡嘏于尔、愿尔毕生、目睹耶路撒冷之福兮、';
_Psm128_6='愿尔得见尔孙、愿平康归于以色列兮、';
_Psm129_1='以色列当曰、自我幼年、人屡苦我兮、';
_Psm129_2='自我幼年、人屡苦我、惟未胜我兮、';
_Psm129_3='耕者耕于我背、而长其陇兮、';
_Psm129_4='耶和华乃义、断恶人之索兮、';
_Psm129_5='凡憾郇者、愿其蒙羞却退、';
_Psm129_6='如屋巅之草、未长而枯兮、';
_Psm129_7='收获者不盈其握、束禾者不满其怀、';
_Psm129_8='经过之人、不曰愿耶和华锡嘏于尔、我奉耶和华名祝尔兮、';
_Psm130_1='耶和华欤、我自深渊呼吁尔兮、';
_Psm130_2='主欤、其听我声、倾耳听我恳求之声兮、';
_Psm130_3='主耶和华欤、尔若注意罪愆、孰能卓立兮、';
_Psm130_4='惟尔施行赦宥、致见寅畏兮、';
_Psm130_5='我待耶和华、我心待之、我企望其言兮、';
_Psm130_6='我心待主、切于守夜者之待旦、诚切于守夜者之待旦兮、';
_Psm130_7='以色列欤、企望耶和华、以其具有慈惠、富有救恩兮、';
_Psm130_8='必赎以色列、脱于诸罪兮、';
_Psm131_1='耶和华欤、我心不骄、我目不高、重大之事、奇妙莫测、我不务之兮、';
_Psm131_2='我使我心恬静、如断乳之子偕其母、我心诚如断乳之子兮、';
_Psm131_3='以色列欤、企望耶和华、自今迄于永久兮、';
_Psm132_1='耶和华欤、大卫之难、尚其记忆兮、';
_Psm132_2='彼如何发誓于耶和华、许愿于雅各之能者、';
_Psm132_3='曰、我必不入我幕、不登我床、';
_Psm132_4='不任我目寝睡、合睫而眠兮、';
_Psm132_5='俟我为耶和华寻获居所、为雅各之能者、寻获帷幕兮、';
_Psm132_6='我闻约匮在以法他、遇之于林野兮、';
_Psm132_7='我侪入其帷幕、拜于足几之下兮、';
_Psm132_8='耶和华欤、尚其兴起、与尔力之约匮、同入安居之所兮、';
_Psm132_9='愿尔之祭司衣义、尔之圣民欢呼兮、';
_Psm132_10='缘尔仆大卫故、勿使尔受膏者转面兮、';
_Psm132_11='耶和华以诚誓于大卫、必不反复、曰我必使尔所生者、居尔位兮、';
_Psm132_12='尔子若守我约、与我所训之法、厥子亦必永居其位、';
_Psm132_13='盖耶和华简郇、欲以为居所兮、';
_Psm132_14='曰、此我永久安居之所、我必处此、以其为我所悦兮、';
_Psm132_15='我必锡嘏其粮、以食饫其贫民兮、';
_Psm132_16='必以拯救被其祭司、圣民大声欢呼兮、';
_Psm132_17='必为大卫生角、为我受膏者备灯兮、';
_Psm132_18='必使其敌蒙羞、彼之冠冕、光辉发越兮、';
_Psm133_1='昆弟翕合同居、何其美善兮、';
_Psm133_2='譬彼宝膏、沐亚伦首、流于其须、延及衣襜兮、';
_Psm133_3='如黑门之露、降于郇之诸山、在彼耶和华锡嘏、赐以永生兮、';
_Psm134_1='耶和华之诸仆、夜间侍立其室者、其称颂耶和华兮、';
_Psm134_2='向圣所举手、称颂耶和华兮、';
_Psm134_3='愿耶和华由郇锡嘏于尔、彼造天地兮、';
_Psm135_1='尔其颂美耶和华、颂美耶和华名、耶和华之仆欤、其颂美之、';
_Psm135_2='侍立耶和华室、在我上帝室院者、颂美之兮、';
_Psm135_3='其颂美耶和华、耶和华乃善、歌颂其名、斯为美兮、';
_Psm135_4='耶和华为己简雅各、选以色列为己业兮、';
_Psm135_5='我知耶和华为大、我主超乎诸神兮、';
_Psm135_6='在于上天下地、沧海深渊、耶和华所悦者、咸为之兮、';
_Psm135_7='使雾起于地极、造电随雨、出风于其库兮、';
_Psm135_8='戮埃及之首生、或人或畜兮、';
_Psm135_9='行神迹奇事于埃及、加于法老、及厥臣仆兮、';
_Psm135_10='击多国、戮强王、';
_Psm135_11='亚摩利王西宏、巴珊王噩、及迦南诸国兮、';
_Psm135_12='以其地为业、赐其民以色列兮、';
_Psm135_13='耶和华欤、尔名悠久、耶和华欤、尔志历世弗替兮、';
_Psm135_14='耶和华必为其民伸冤、为其仆回意兮、○';
_Psm135_15='异邦偶像、乃银乃金、人手所造、';
_Psm135_16='有口不言、有目不见、';
_Psm135_17='有耳不闻、有口无气、';
_Psm135_18='造之者、赖之者、必似之兮、';
_Psm135_19='以色列家欤、称颂耶和华、亚伦家欤、称颂耶和华、';
_Psm135_20='利未家欤、称颂耶和华、寅畏耶和华者欤、称颂耶和华、';
_Psm135_21='居耶路撒冷之耶和华、当由郇称颂之、尔其颂美耶和华兮、';
_Psm136_1='尔其称谢耶和华、以其为善、慈惠永存兮、';
_Psm136_2='称谢诸神之神、以其慈惠永存兮、';
_Psm136_3='称谢诸主之主、以其慈惠永存兮、';
_Psm136_4='独行大奇事、以其慈惠永存兮、';
_Psm136_5='以明哲造穹苍、以其慈惠永存兮、';
_Psm136_6='铺大地于水上、以其慈惠永存兮、';
_Psm136_7='缔造巨光、以其慈惠永存兮、';
_Psm136_8='日以理昼、以其慈惠永存兮、';
_Psm136_9='月星理夜、以其慈惠永存兮、';
_Psm136_10='击埃及之长子、以其慈惠永存兮、';
_Psm136_11='导以色列出其间、以其慈惠永存兮、';
_Psm136_12='施能手与奋臂、以其慈惠永存兮、';
_Psm136_13='分裂红海、以其慈惠永存兮、';
_Psm136_14='导以色列经行其中、以其慈惠永存兮、';
_Psm136_15='覆法老与其军于红海、以其慈惠永存兮、';
_Psm136_16='导其民历旷野、以其慈惠永存兮、';
_Psm136_17='击杀强王、以其慈惠永存兮、';
_Psm136_18='戮著名之王、以其慈惠永存兮、';
_Psm136_19='戮亚摩利王西宏、以其慈惠永存兮、';
_Psm136_20='戮巴珊王噩、以其慈惠永存兮、';
_Psm136_21='以其地为业、以其慈惠永存兮、';
_Psm136_22='赐其仆以色列为业、以其慈惠永存兮、';
_Psm136_23='念我卑贱之况、以其慈惠永存兮、';
_Psm136_24='援我于敌、以其慈惠永存兮、';
_Psm136_25='赐粮于凡有血气者、以其慈惠永存兮、';
_Psm136_26='其称谢天上上帝、以其慈惠永存兮、';
_Psm137_1='在巴比伦河滨、我侪追念郇邑、坐而哭泣兮、';
_Psm137_2='其间有柳、悬琴其上兮、';
_Psm137_3='虏我者令我歌、劫我者命我乐、曰为我讴郇歌兮、';
_Psm137_4='我在异邦、奚讴耶和华之歌兮、';
_Psm137_5='耶路撒冷欤、我若忘尔、愿我右手、失其技巧兮、';
_Psm137_6='如不忆尔、不悦耶路撒冷、越于所最乐者、愿我舌黏于颚兮、';
_Psm137_7='耶和华欤、耶路撒冷遭难时、以东族曰、毁之毁之、至于基址、尚其念之兮、';
_Psm137_8='将亡之巴比伦女欤、以尔之待我者待尔、斯人其有福兮、';
_Psm137_9='掷尔孩提于石、斯人其有福兮、';
_Psm138_1='我一心称谢尔、歌颂尔于诸神之前兮、';
_Psm138_2='望尔圣殿崇拜、为尔慈惠诚实、称扬尔名、因宏尔言、越于曩昔所示兮、';
_Psm138_3='我呼吁时、尔即俞允、尔鼓励我、俾我心有力兮、';
_Psm138_4='耶和华欤、地上诸王、得闻尔口之言、必称谢尔兮、';
_Psm138_5='讴歌耶和华之作为、以耶和华之尊荣赫奕兮、';
_Psm138_6='耶和华虽崇高、犹顾卑微、惟彼骄人、则遥知之兮、';
_Psm138_7='我虽行于患难、尔必苏我、伸手以御我敌之怒、尔之右手、必援我兮、';
_Psm138_8='关于我者、耶和华必成之、耶和华欤、尔之慈惠永存、尔手所造者、勿离弃之兮、';
_Psm139_1='耶和华欤、尔鉴察我、洞悉我兮、';
_Psm139_2='我坐我起、尔皆知之、遥悉我之意念兮、';
_Psm139_3='我行我卧、尔察之详、我之作为、尔知之稔兮、';
_Psm139_4='耶和华欤、我舌有言、尔无不知兮、';
_Psm139_5='尔环我于前后、按手于我躬兮、';
_Psm139_6='维此知识、其妙我不能测、其高我不能及兮、';
_Psm139_7='我何所往、以避尔神、我何所逃、以避尔面兮、';
_Psm139_8='若上升于高天、尔在于彼、若下榻于阴府、尔在于斯兮、';
_Psm139_9='若奋清晨之翼、居于海极、';
_Psm139_10='尔手必导我、尔右手必扶我兮、';
_Psm139_11='若谓幽暗必蔽我、环我之光、变为昏夜、';
_Psm139_12='然在于尔、幽暗不能隐藏、昏夜昭明如昼、暗同于光兮、';
_Psm139_13='我之脏腑、尔所缔造、我在母胎、尔所组织兮、';
_Psm139_14='我必称谢尔、因我受造奥妙可骇、尔之经纶奇异、我心深知兮、';
_Psm139_15='我受造于暗中、被精制于地之深处、我之形骸、无隐于尔兮、';
_Psm139_16='我质未成、尔目见之、为我所定之日、尚无其一、已尽录于尔册兮、';
_Psm139_17='上帝欤、尔对我之意念何其宝、厥数何其多、';
_Psm139_18='若核其数、多于海沙、我醒寤时、仍与尔偕兮、';
_Psm139_19='上帝欤、尔必戮恶人、嗜杀者欤、其远我兮、';
_Psm139_20='彼以恶言攻尔、尔敌妄称尔名兮、';
_Psm139_21='耶和华欤、恶尔者、我讵不恶之、敌尔者、我讵不憎之乎、';
_Psm139_22='我恶之甚、彼为我敌兮、';
_Psm139_23='上帝欤、鉴我而知我心、试我而知我意、';
_Psm139_24='观察我衷、有无恶行、导我于永生之途兮、';
_Psm140_1='耶和华欤、援我于恶人、护我于强暴兮、';
_Psm140_2='彼心谋恶、恒构战兮、';
_Psm140_3='利舌如蛇、唇藏蝮毒兮、';
_Psm140_4='耶和华欤、脱我于恶人之手、护我于强暴、彼定厥志、踬我步履兮、';
_Psm140_5='维彼骄人、为我置机槛、张绊索、施网道旁、为我设擭兮、○';
_Psm140_6='我谓耶和华曰、尔乃我上帝、耶和华欤、倾耳听我恳求之声兮、';
_Psm140_7='主耶和华、我拯救之力欤、在昔战鬬之日、尔蔽我首兮、';
_Psm140_8='耶和华欤、勿遂恶人之欲、勿成其谋、免其自高兮、';
_Psm140_9='昂首而围我者、愿其口之奸恶、反乎己身兮、';
_Psm140_10='愿爇炭堕其上、愿其投于火焰、陷于深坑、不复兴起兮、';
_Psm140_11='谗谤者、不得坚立于世、强暴者、灾祸必猎取之、倾覆其人兮、';
_Psm140_12='我知耶和华必为困苦者折中、为穷乏者辨屈兮、';
_Psm140_13='义人必称颂尔名、正人必居处尔前兮、';
_Psm141_1='耶和华欤、我呼吁尔、其速临我、我呼吁时、倾耳以听我声兮、';
_Psm141_2='愿我祈祷、陈于尔前、有若馨香、愿我举手、等于夕祭兮、';
_Psm141_3='耶和华欤、其守我口、而监我唇兮、';
_Psm141_4='勿使我心向恶、偕同恶党作慝、勿使我食其珍羞兮、';
_Psm141_5='惟任义人击我、我以为慈、任其责我、如膏膏首、勿容我首却之、而我仍以祈祷、御恶人之邪僻兮、';
_Psm141_6='迨其士师掷于岩下、人则必听我言、以之为甘兮、';
_Psm141_7='我之骸骨、散于墓侧、若人耕田、所起之块兮、';
_Psm141_8='主耶和华欤、我目望尔、我身托庇于尔、勿倾我命兮、';
_Psm141_9='俾脱为我所设之网、恶人所置之擭兮、';
_Psm141_10='愿恶人自罹其网、我则得脱兮、';
_Psm142_1='我扬声呼吁耶和华、扬声恳求耶和华兮、';
_Psm142_2='我于其前、倾吐我苦情、陈述我患难兮、';
_Psm142_3='我神昏愦之时、尔知我径、敌在我行之途、暗为设网兮、';
_Psm142_4='试观我右、无人识我、无处避难、无人顾我兮、';
_Psm142_5='耶和华欤、我呼吁尔、谓尔为我避所、在生人之地、尔为我业兮、';
_Psm142_6='我底于至微、其听我呼吁、拯我于迫我者、以其强于我兮、';
_Psm142_7='导我出囹圄、俾我称颂尔名、尔将厚待我、义人环我兮、';
_Psm143_1='耶和华欤、听我祈祷、倾耳听我恳求、以信义俞允我兮、';
_Psm143_2='勿行鞫于尔仆、依尔视之、在世无一义人兮、';
_Psm143_3='仇敌迫我、倾我于地、俾我处于幽暗、如久死之人兮、';
_Psm143_4='我神昏愦、我心凄惨兮、';
_Psm143_5='我追忆昔日、思尔经纶、默念尔手所为兮、';
_Psm143_6='向尔举手、中心望尔、如槁壤之望雨兮、';
_Psm143_7='耶和华欤、其速允我、我神疲惫、勿向我掩面、免我同于就墓之人兮、';
_Psm143_8='我惟尔是恃、俾于清晨得闻慈言、我心仰尔、示我当行之路兮、';
_Psm143_9='耶和华欤、援我于敌、我逃匿于尔兮、';
_Psm143_10='尔为我上帝、尚其训我以行尔志、尔神乃善、祈导我于安平之地兮、';
_Psm143_11='耶和华欤、缘尔名而苏我、以尔义出我于难兮、';
_Psm143_12='我为尔仆、其依尔慈绝我敌、苦我者悉灭之兮、';
_Psm144_1='耶和华我磐石、宜颂美之、彼训我手以战、教我指以鬬兮、';
_Psm144_2='为我慈惠、我保障、我高台、我救者、我干盾、我所托庇、使我民服于我兮、';
_Psm144_3='耶和华欤、世人为谁、尔乃念之、人子为谁、尔乃顾之、';
_Psm144_4='世人如气息、其日如影迅逝兮、';
_Psm144_5='耶和华欤、尔其垂诸天而临格、扪山岳而烟腾兮、';
_Psm144_6='闪电以溃敌、发矢以乱之兮、';
_Psm144_7='自上伸手以拯我、援我于巨浸、及外族之手兮、';
_Psm144_8='彼口言诳、右手为伪兮、';
_Psm144_9='上帝欤、我讴新歌、以十弦琴歌颂尔兮、';
_Psm144_10='尔乃拯救诸王、援仆大卫、脱于凶刃兮、';
_Psm144_11='尔其援我、脱于外族之手、彼口言诳、右手为伪兮、○';
_Psm144_12='日后我之少男、如长成之树、我之女子、如屋偶之石、依宫殿之式而雕镂兮、';
_Psm144_13='我仓丰盈、可发百谷、我羊在野、孳息万千、';
_Psm144_14='我牛负重、敌不来侵、我不出御、街衢无号呼兮、';
_Psm144_15='民际斯况、其有福矣、以耶和华为上帝、斯民其有福兮、';
_Psm145_1='我王上帝欤、我必尊崇尔、永久称颂尔名兮、';
_Psm145_2='日称颂尔、颂美尔名、迄于永久兮、';
_Psm145_3='耶和华为大、深堪颂美、其大莫测兮、';
_Psm145_4='世世相继、颂赞尔经纶、宣扬尔能事兮、';
_Psm145_5='尔威严之尊荣、奇异之作为、我思维之兮、';
_Psm145_6='人必述尔可畏之能事、我必宣尔之尊大兮、';
_Psm145_7='人必扬尔鸿慈之志、歌尔公义兮、';
_Psm145_8='耶和华乃仁慈矜悯、迟于发怒、富有慈惠兮、';
_Psm145_9='耶和华善待万有、恩宠及于所造兮、';
_Psm145_10='耶和华欤、尔所经营、必称谢尔、尔之圣民、咸称颂尔兮、';
_Psm145_11='必道尔国之荣、言尔之能兮、';
_Psm145_12='俾人知尔能事、与尔国之威荣兮、';
_Psm145_13='尔国永存、尔权万世弗替兮、';
_Psm145_14='颠仆者、耶和华扶之、屈抑者起之兮、';
_Psm145_15='众目惟尔是望、随时尔给以食兮、';
_Psm145_16='尔展厥手、以餍群生之欲兮、';
_Psm145_17='耶和华所为皆义、所行皆仁兮、';
_Psm145_18='凡呼吁耶和华、以诚呼吁之者、彼则近之兮、';
_Psm145_19='寅畏之者、必成其愿、听其呼吁、而救之兮、';
_Psm145_20='凡爱耶和华者、必保佑之、惟彼恶人、则灭绝之兮、';
_Psm145_21='我口必颂美耶和华、愿凡有血气者、称颂其圣名、永世靡已兮、';
_Psm146_1='尔其颂美耶和华、我心颂美耶和华兮、';
_Psm146_2='我毕生颂美耶和华、我命尚在、必歌颂我上帝兮、';
_Psm146_3='勿恃君王、勿倚世人、彼莫能助兮、';
_Psm146_4='其气一绝、归于厥土、所有图谋、即日消亡兮、';
_Psm146_5='以雅各之上帝为助、以其上帝耶和华为望、斯人其有福兮、';
_Psm146_6='彼造天地海、与其中所有、保守诚实、至于永久兮、';
_Psm146_7='受虐者、为之伸冤、饥饿者、给之以食、幽囚者、耶和华释之兮、';
_Psm146_8='蒙瞆者、耶和华明之、屈抑者、耶和华起之、为义者、耶和华爱之兮、';
_Psm146_9='耶和华保宾旅、扶孤寡、颠倒恶人之途兮、';
_Psm146_10='耶和华永远操权、郇欤、尔之上帝操权、迄于万世、尔其颂美耶和华兮、';
_Psm147_1='尔其颂美耶和华、因歌颂我上帝、为善为美、颂美乃宜兮、';
_Psm147_2='耶和华建耶路撒冷、集以色列驱散之民兮、';
_Psm147_3='痛心者医之、而裹其创兮、';
_Psm147_4='核厥星辰、咸命以名兮、';
_Psm147_5='我主为大、能力最宏、智慧无穷兮、';
_Psm147_6='谦卑者、耶和华扶之、作恶者、倾之于地兮、';
_Psm147_7='尔其讴歌、称谢耶和华、鼓琴歌颂我上帝兮、';
_Psm147_8='彼以云蔽天、为地备雨、使草滋长于山兮、';
_Psm147_9='赐食于兽、及啼噪之鸦雏兮、';
_Psm147_10='不喜马力、不悦人股兮、';
_Psm147_11='惟寅畏耶和华、仰望其慈惠者、乃其所悦兮、';
_Psm147_12='耶路撒冷欤、颂美耶和华、郇欤、颂美尔上帝兮、';
_Psm147_13='盖彼固尔门楗、锡嘏尔中子女兮、';
_Psm147_14='使尔境内平康、饫尔以嘉麦兮、';
_Psm147_15='其命宣传于地、其言颁行甚速兮、';
_Psm147_16='降雪如羊毛、散霜如灰尘兮、';
_Psm147_17='掷雹如屑、其寒孰能堪兮、';
_Psm147_18='降谕令其消融、使风吹之、则水流荡兮、';
_Psm147_19='以其道示雅各、以其典章律例、示以色列兮、';
_Psm147_20='至于他邦、未尝如是待之、彼之律例、他邦未之识、尔其颂美耶和华兮、';
_Psm148_1='尔其颂美耶和华、自天颂美耶和华、于高处颂美之兮、';
_Psm148_2='其诸使颂美之、其诸军颂美之、';
_Psm148_3='日月颂美之、光辉之星颂美之、';
_Psm148_4='天上之天、天上之水、咸颂美之、';
_Psm148_5='皆当颂美耶和华之名、因其降谕、咸被造兮、';
_Psm148_6='建兹垂之永久、定命莫能越兮、';
_Psm148_7='自地颂美耶和华、即如海兽深渊、';
_Psm148_8='火与雹、雪与雾、遵其命之狂风、';
_Psm148_9='以及群山诸陵、结实之树、香柏之木、';
_Psm148_10='百兽六畜、昆虫飞鸟、';
_Psm148_11='地上列王、万民牧伯、世间士师、';
_Psm148_12='幼男少女、耆老孩提、';
_Psm148_13='皆当颂美耶和华之名、以其名独为崇高、其荣超于天地兮、';
_Psm148_14='彼为其民、使角高举、俾其圣民、即其相亲之以色列族、以为颂美、尔其颂美耶和华兮、';
_Psm149_1='尔其颂美耶和华、向耶和华讴新歌、在圣民会中、歌颂之兮、';
_Psm149_2='愿以色列因造之者而喜、郇民因其王而乐兮、';
_Psm149_3='愿其舞蹈、颂美厥名、以鼗与琴歌颂之兮、';
_Psm149_4='耶和华喜悦其民、谦卑者、荣之以拯救兮、';
_Psm149_5='愿圣民因获荣而欢忭、在床欢咏兮、';
_Psm149_6='愿其口颂上帝之隆誉、手执两刃之刀兮、';
_Psm149_7='行报复于列邦、施刑罚于众民、';
_Psm149_8='缚其王以链、系显者以铁索兮、';
_Psm149_9='以成所录之谳、凡厥圣民、咸有此荣、尔其颂美耶和华兮、';
_Psm150_1='尔其颂美耶和华、在上帝圣所颂美之、在彰其能之穹苍、颂美之兮、';
_Psm150_2='缘其能事、而颂美之、依其高大超绝、而颂美之兮、';
_Psm150_3='当以角声颂美之、以瑟与琴颂美之兮、';
_Psm150_4='播鼗舞蹈颂美之、以丝与竹颂美之兮、';
_Psm150_5='以音洪之钹颂美之、以声高之钹颂美之兮、';
_Psm150_6='凡有生气者、其颂美耶和华、尔其颂美耶和华兮、';
_Pro1_1='以色列王大卫子所罗门之箴言、';
_Pro1_2='使人知智与训、辨悉哲言、';
_Pro1_3='受诲于处事之明智、及厥公义正直、';
_Pro1_4='使庸人得聪睿、少者得知识与精明、';
_Pro1_5='智者闻之增其学、达者闻之正其趋、';
_Pro1_6='令人通晓箴言、喻言、与智者之言、及其隐语、○';
_Pro1_7='寅畏耶和华、乃智慧之肇始、惟愚者蔑视智慧与训迪、';
_Pro1_8='我子、当听尔父之训诲、毋弃尔母之法则、';
_Pro1_9='是为尔首之华冠、尔项之链索、';
_Pro1_10='我子、恶人诱尔、勿依从之、';
_Pro1_11='彼若曰、与我偕行、潜伏以流人血、无端隐伺无辜、';
_Pro1_12='生吞之如阴府、俾其壮健入墓、';
_Pro1_13='必获珍宝、掠物盈室、';
_Pro1_14='尔我同分、公共一囊、';
_Pro1_15='我子、行路勿与之偕、禁足勿履其径、';
_Pro1_16='其足趋而行恶、疾以流血、';
_Pro1_17='譬彼羽族、目睹网罗之设、犹不知戒、';
_Pro1_18='斯人乃潜伏以流己血、隐伺以害己生、';
_Pro1_19='凡嗜利者、其道如是、贪得之欲、必陨其命、○';
_Pro1_20='智慧大呼于街市、发声于通衢、';
_Pro1_21='呼于会集之首区、扬言于邑门与城内、';
_Pro1_22='曰、朴拙者好朴拙、侮慢者乐侮慢、愚蠢者恶知识、将至何时乎、';
_Pro1_23='我加斥责、尔当回转、我将以我神注尔、以我言示尔、';
_Pro1_24='我召尔、尔弗从、我伸手、莫之顾、';
_Pro1_25='我之规训、尔蔑视之、我之斥责、尔弗受之、';
_Pro1_26='尔遭患难、我必哂之、尔受恐惶、我必嗤之、';
_Pro1_27='尔之恐惶、如狂风之来、尔之患难、如飓风之至、罹忧伤、遇窘苦、';
_Pro1_28='斯时呼吁我、我弗应、切寻我、而弗得、';
_Pro1_29='因其憎恶知识、不喜寅畏耶和华、';
_Pro1_30='不受我之规训、轻忽我之斥责、';
_Pro1_31='故必依其所行、而食其果、循其所谋、而餍其欲、';
_Pro1_32='朴拙者戮于却退、愚蠢者灭于安逸、';
_Pro1_33='惟听我者、必宴然居处、得享宁静、不畏遭祸、';
_Pro2_1='我子、尔若听受我言、默识我诫、';
_Pro2_2='倾耳以聆智慧、尽心以求通达、';
_Pro2_3='呼吁明哲、扬声以求通达、';
_Pro2_4='寻之如银、索之如宝、';
_Pro2_5='则必知寅畏耶和华、得识上帝、';
_Pro2_6='盖耶和华锡予智慧、知识通明、出于其口、';
_Pro2_7='为正直者蓄真智、为行端者之盾干、';
_Pro2_8='守公平之道、卫圣民之途、';
_Pro2_9='尔则达义理、公平正直、及诸善路、';
_Pro2_10='盖智慧将入尔心、知识将悦尔魂、';
_Pro2_11='精明必卫尔、通达必保尔、';
_Pro2_12='援尔于恶者之道、脱出词乖谬之人、';
_Pro2_13='若辈离乎正路、行于暗途、';
_Pro2_14='喜于作恶、悦恶者之乖戾、';
_Pro2_15='其途邪曲、其径偏僻、';
_Pro2_16='维彼智慧、必援尔于淫妇、即谄言之外妇、';
_Pro2_17='彼乃遗弃少时之偶、忘其上帝之约、';
_Pro2_18='其室陷于死域、其途归于幽魂、';
_Pro2_19='凡诣之者、不复旋返、不得生路、';
_Pro2_20='维彼智慧、俾尔行善人之途、守义人之径、';
_Pro2_21='正人必居于大地、完人恒存于寰区、';
_Pro2_22='惟恶者被绝、谲者见拔于其中、';
_Pro3_1='我子、勿忘我教、恪守我诫、';
_Pro3_2='则必增尔年日、加尔平康、';
_Pro3_3='勿容仁慈诚实去尔、当系之于颈项、铭之于心版、';
_Pro3_4='则于上帝世人前、蒙恩宠、得名誉、';
_Pro3_5='一心赖耶和华、勿恃己之明哲、';
_Pro3_6='凡事认之、彼必平直尔途、';
_Pro3_7='勿自以为智、当寅畏耶和华、而离乎恶、';
_Pro3_8='则疗治尔身、润泽尔骨、';
_Pro3_9='以尔资财、及所产之初实、尊荣耶和华、';
_Pro3_10='则尔仓丰盈、酒醡之新酿流溢、○';
_Pro3_11='我子、勿轻耶和华之惩罚、勿厌其谴责、';
_Pro3_12='盖耶和华责其所爱、如父于其所悦之子、';
_Pro3_13='获智慧、得明哲者、其人福矣、';
_Pro3_14='得之愈于得银、其利愈于精金、';
_Pro3_15='贵于珍珠、凡可慕者、无足比拟、';
_Pro3_16='右持寿考、左执富贵、';
_Pro3_17='其道安乐、其径平康、';
_Pro3_18='持之者以为生命之树、守之者咸有福祉、';
_Pro3_19='耶和华以智慧奠地、以明哲建天、';
_Pro3_20='以其知识俾深渊坼裂、云霄滴露、○';
_Pro3_21='我子、持守真智精明、顾諟弗失、';
_Pro3_22='此为尔魂之生、尔项之饰、';
_Pro3_23='尔则安然行路、足不颠蹶、';
_Pro3_24='偃卧无惧、酣然而睡、';
_Pro3_25='恐怖忽至尔勿惧、恶人遭风尔勿惊、';
_Pro3_26='盖耶和华为尔所恃、必佑尔足、免于罹陷、';
_Pro3_27='当善待者、尔力能为、则勿谢却、';
_Pro3_28='尔有其物、勿语邻曰、且去、明日复来、我以予尔、';
_Pro3_29='尔邻附尔安居、勿谋害之、';
_Pro3_30='人未加害于尔、勿无端与之争、';
_Pro3_31='勿嫉强暴、勿择其途、';
_Pro3_32='盖乖戾者为耶和华所恶、正直者为其所契、';
_Pro3_33='耶和华诅恶者之家、锡嘏义者之室、';
_Pro3_34='加侮慢于侮慢者、施恩宠于谦逊者、';
_Pro3_35='智者必得其荣、愚者之升为辱、';
_Pro4_1='诸子、宜听父训、务识明哲、';
_Pro4_2='我以善道锡尔、勿弃我之法则、';
_Pro4_3='昔我在父前为佳儿、我母视我幼稚、独为可爱、';
_Pro4_4='父诲我曰、尔心其识我言、遵守我命、则可得生、';
_Pro4_5='当得智慧、宜获明哲、我口所言、勿忘勿违、';
_Pro4_6='勿弃智慧、彼将保尔、当爱智慧、彼将卫尔、';
_Pro4_7='智慧乃为首务、尔其得之、罄尔所有、以易明哲、';
_Pro4_8='崇尚之、则使尔升高、怀抱之、则使尔尊荣、';
_Pro4_9='彼将冠尔以华冠、付尔以荣冕、○';
_Pro4_10='我子、听受我言、则享遐龄、';
_Pro4_11='我曾示尔以智慧之路、导尔以正直之径、';
_Pro4_12='尔行之、步履不至跼蹐、疾趋不至颠蹶、';
_Pro4_13='坚持训诲、谨守勿失、是为尔之生命、';
_Pro4_14='恶人之途勿入、妄人之路勿履、';
_Pro4_15='避之勿由、远之而去、';
_Pro4_16='盖彼未行恶则不眠、未倾人则废寝、';
_Pro4_17='食邪慝之饼、饮强暴之酒、';
_Pro4_18='义者之道、有若朝晖、愈升愈明、迨至中午、';
_Pro4_19='恶者之途、有若幽暗、遭遇颠踬、不知何因、○';
_Pro4_20='我子、注意我言、倾听我语、';
_Pro4_21='勿去之于日、当存之于心、';
_Pro4_22='盖获之者则得生命、全体舒畅、';
_Pro4_23='谨守乃心、是为生命之源、';
_Pro4_24='绝邪僻于口、屏乖谬于唇、';
_Pro4_25='目当直视、惟前是瞻、';
_Pro4_26='坦平尔步履、稳固尔道途、';
_Pro4_27='勿偏左右、移尔足远于恶、';
_Pro5_1='我子、注意我之智慧、倾听我之明哲、';
_Pro5_2='致尔谨守精明、口存知识、';
_Pro5_3='惟彼淫妇、唇如滴蜜、口滑于油、';
_Pro5_4='终则苦若茵陈、利如刀剑、';
_Pro5_5='其足下及死域、其步临于阴府、';
_Pro5_6='生命坦途、彼不之得、其径靡常、彼不自知、';
_Pro5_7='诸子宜听、勿违我口所言、';
_Pro5_8='尔行宜远之、勿近其室门、';
_Pro5_9='免尔尊荣畀他人、岁月供残暴、';
_Pro5_10='资财充于外人、辛劳归于他家、';
_Pro5_11='终则形销体败、难免咨嗟、';
_Pro5_12='乃曰、我何恨恶训诲、心轻斥责、';
_Pro5_13='不从师言、不听傅训、';
_Pro5_14='于群众大会中、几干诸咎、';
_Pro5_15='当饮己池之水、饮己井之活水、';
_Pro5_16='尔泉岂可外溢、尔溪岂可流入街衢、';
_Pro5_17='当独为己有、不公诸外人、';
_Pro5_18='俾尔泉蒙福、乐尔少时之妻、';
_Pro5_19='视如驯鹿、可悦之麀、恒餍于其怀、永恋乎其爱、';
_Pro5_20='我子、胡为眷恋淫妇、拥抱外妇、';
_Pro5_21='盖人之途、在耶和华目前、其径为彼所治、';
_Pro5_22='恶者必为己恶所拘、己罪所缚、';
_Pro5_23='缘缺训诲、必致死亡、因其愚甚、必入歧途、';
_Pro6_1='我子、尔若为邻作保、为人拊掌、';
_Pro6_2='则为尔口所陷、尔言所执、';
_Pro6_3='我子、既入邻之掌握、当行此以自救、速往恳求其人、';
_Pro6_4='勿闭目而寝、勿合睫而眠、';
_Pro6_5='尚其自救、如獐脱猎、如鸟脱捕、○';
_Pro6_6='怠惰者欤、往视厥蚁、察其所为、可得智慧、';
_Pro6_7='彼虽无帅、无督无长、';
_Pro6_8='夏时备食、穑时敛粮、';
_Pro6_9='怠惰者欤、偃卧何其久、寝睡何时兴、';
_Pro6_10='再寝片时、又睡片时、叉手偃卧片时、';
_Pro6_11='则尔贫穷之来如盗贼、匮乏之至如兵士、○';
_Pro6_12='言行乖谬、乃无赖之恶徒、';
_Pro6_13='以目致意、以足传情、以指指挥、';
_Pro6_14='中心乖戾、恒谋邪恶、播厥争端、';
_Pro6_15='故其灾害突至、勿遭摧折、无术补救、';
_Pro6_16='耶和华所恶者有六、所憎者有七、';
_Pro6_17='即目傲舌谎、手流无辜之血、';
_Pro6_18='心图恶谋、足趋邪慝、';
_Pro6_19='发诳言而妄证、于昆弟播争端、○';
_Pro6_20='我子、当守父命、勿弃母教、';
_Pro6_21='恒结之于心、系之于项、';
_Pro6_22='行时则导尔、卧时则卫尔、寤时则语尔、';
_Pro6_23='盖其诫为灯、其教为光、训诲之谴责、为生命之路、';
_Pro6_24='保尔脱于恶妇、免于外妇谄媚之舌、';
_Pro6_25='尔心勿恋其美色、勿为其眉睫所诱、';
_Pro6_26='人因妓女之故、仅余片饼、淫妇猎取宝贵之命、';
_Pro6_27='怀抱炎火、衣岂不焚、';
_Pro6_28='经行爇炭、足岂不灼、';
_Pro6_29='昵邻妻者亦如是、凡扪之者、不为无罪、';
_Pro6_30='盗若因饿、窃物充饥、人不之鄙、';
_Pro6_31='倘其被获、必偿七倍、罄厥家赀、';
_Pro6_32='淫人妻者、乃乏知识、凡行此者、必丧己命、';
_Pro6_33='受伤受辱、其耻莫能拭、';
_Pro6_34='盖人因嫉生怒、报复之日、必不宽宥、';
_Pro6_35='不顾赎金、虽多馈之、犹不满意、';
_Pro7_1='我子、宜守我言、衷藏我命、';
_Pro7_2='守我命而得生、守我教如眸子、';
_Pro7_3='系于指端、铭于心版、';
_Pro7_4='谓智慧曰、尔为我姊妹、称明哲为眷属、';
_Pro7_5='保尔脱于淫妇、远谄言之外妇、';
_Pro7_6='昔我在室临牖、自棂而观、';
_Pro7_7='见朴拙少年中、有一乏知识者、';
_Pro7_8='经行于衢、近淫妇之巷隅、而诣其室、';
_Pro7_9='或薄暮黄昏、或中夜幽暗、';
_Pro7_10='有妇相迎、妓妆心谲、';
_Pro7_11='喧呶不羁、其足弗安于室、';
_Pro7_12='时而在衢、时而在市、或潜伏于诸隅、';
_Pro7_13='乃搂少者、与之接吻、面无愧色、';
_Pro7_14='曰、我今日偿愿、有酬恩祭品、';
_Pro7_15='故出迎尔、急欲晤面、兹得相遇、';
_Pro7_16='我之床榻、铺以裀褥、暨厥绣裯、其线出自埃及、';
_Pro7_17='已以没药、沈香桂皮、薰我床笫、';
_Pro7_18='其来、尔我饱享爱情、迄于诘朝、以爱情相慰藉、';
_Pro7_19='男人去家、行于远道、';
_Pro7_20='手执银囊、望日方归、';
_Pro7_21='妇频以婉言诱之、以谄言强之、';
_Pro7_22='乃急从之、如牛就屠、如愚者受惩于缧绁、';
_Pro7_23='至于矢刺其肝、如鸟亟于投网、不知性命攸关、';
_Pro7_24='诸子其听我、聆我口所言、';
_Pro7_25='尔心勿偏于其途、勿迷于其径、';
_Pro7_26='盖彼所伤而仆者孔多、所杀者甚众、';
_Pro7_27='其家为阴府之路、下及死亡之室、';
_Pro8_1='智慧非呼召、明哲非发声乎、';
_Pro8_2='立于路旁之阜上、四达之衢中、';
_Pro8_3='在于邑门、入邑之区、月城之场、大声呼曰、';
_Pro8_4='人欤、我向尔曹呼召、我向世人扬声、';
_Pro8_5='尔曹庸人、当知听睿、愚者心宜通明、';
_Pro8_6='我言殊善、启口皆正、尔其听之、';
_Pro8_7='我口出真诚、我唇绝邪恶、';
_Pro8_8='我口所言皆义、无邪曲、无乖谬、';
_Pro8_9='通达者以为明晰、有识者以为正直、';
_Pro8_10='宁受我训、不受白银、宜得知识、胜于精金、';
_Pro8_11='盖智慧愈于珍珠、凡可慕者、无足比拟、';
_Pro8_12='维我智慧、以聪明为居所、考究知识精明、';
_Pro8_13='寅畏耶和华、在于恶恶、骄慢狂妄、恶行谬口、我皆恶之、';
_Pro8_14='我有良谋真智、我乃明哲、我具能力、';
_Pro8_15='列王恃我秉钧、牧伯恃我宣义、';
_Pro8_16='侯伯显贵、世上士师、恃我操权、';
_Pro8_17='爱我者、我亦爱之、勤求我者、则必得之、';
_Pro8_18='丰富尊荣与我偕、恒产公义与我俱、';
_Pro8_19='我之果实、愈于黄金精金、我之出产、愈于佳银、';
_Pro8_20='我行于公义之途、履于公平之径、';
_Pro8_21='使爱我者得厥货财、充其府库、○';
_Pro8_22='耶和华造我、在其经营之始、古昔造化之先、';
_Pro8_23='自永古、自元始、于地未有之先、我已被建、';
_Pro8_24='未有深渊、未有涌泉、我已生焉、';
_Pro8_25='山岳未奠、冈陵未有、';
_Pro8_26='大地田野、世之土壤、尚未缔造、我已在焉、';
_Pro8_27='上帝建立诸天、使穹苍环海面、我已在焉、';
_Pro8_28='上坚霄汉、下固渊泉、';
_Pro8_29='定海之界、使水不违其命、建立大地之基、';
_Pro8_30='斯时也、我与之俱、为其工师、日为所悦、恒欢忭于其前、';
_Pro8_31='且欢忭于尘寰、乐与世人相偕、○';
_Pro8_32='诸子听我、守我道者、其有福矣、';
_Pro8_33='听训勿违、而得智慧、';
_Pro8_34='听从我言、日伺我门、侍于门柱、其有福矣、';
_Pro8_35='得我者则得生、并蒙耶和华之恩宠、';
_Pro8_36='失我者乃戕己命、憾我者咸爱死亡、';
_Pro9_1='智慧建室、凿其七柱、';
_Pro9_2='宰畜调酒、肆筵设席、';
_Pro9_3='遣婢速客、己于邑之高处呼曰、';
_Pro9_4='谁为庸人、可转而入此、';
_Pro9_5='谓无知者曰、来食我饼、饮我所调之酒、';
_Pro9_6='维尔庸人、离庸愚、得生存、行于明哲之路、○';
_Pro9_7='责侮慢者、自招诋毁、斥邪恶者、自取玷污、';
_Pro9_8='勿责侮慢者、恐其憾尔、宜责智慧者、彼乃爱尔、';
_Pro9_9='训迪智人、其智必益、教诲义人、其学必进、';
_Pro9_10='寅畏耶和华、为智慧之肇始、识圣者为明哲、';
_Pro9_11='盖由于我、加尔时日、增尔年龄、';
_Pro9_12='若尔有智、为己有之、若尔侮慢、一己承之、○';
_Pro9_13='愚妇喧呶、庸愚无知、';
_Pro9_14='在其室门之前、坐于邑中高阜之座、';
_Pro9_15='路人径行其道、则呼之曰、';
_Pro9_16='谁为庸人、可转而入此、';
_Pro9_17='谓无知者曰、窃取之水乃甘、暗食之饼有味、';
_Pro9_18='惟其人不知幽魂在此、其客在阴府之深处、';
_Pro10_1='所罗门之箴言、○智子令父喜乐、愚子为母忧戚、';
_Pro10_2='积财非义、无所裨益、惟义拯人于死、';
_Pro10_3='耶和华不任义者受馁、不使恶者遂欲、';
_Pro10_4='手惰者致贫、手勤者致富、';
_Pro10_5='夏时而敛者乃智子、穑时而寝者乃辱子、';
_Pro10_6='福祉临于义者之首、残暴藏于恶者之口、';
_Pro10_7='义者之志得颂、恶者之名必朽、';
_Pro10_8='心慧者必受命令、口愚者必致倾覆、';
_Pro10_9='履正直者、其行稳固、从邪曲者、必致败露、';
_Pro10_10='以目示意、必生忧患、口愚之辈、必致倾覆、';
_Pro10_11='义者之口、乃生命之源、恶者之口、乃残暴所藏、';
_Pro10_12='憾恨启衅隙、仁爱盖罪愆、';
_Pro10_13='具明哲者、口有智慧、乏知识者、背受杖责、';
_Pro10_14='智人积存知识、愚者之口、临于败亡、';
_Pro10_15='富人之货财、为其坚城之卫、贫者之穷乏、乃其败亡之由、';
_Pro10_16='义者之劳力乃致生、恶者之出产乃致罪、';
_Pro10_17='守训诲者、履于生路、违斥责者、迷于歧途、';
_Pro10_18='匿怨者口言诳、谗谤者为愚人、';
_Pro10_19='多言难免咎戾、缄口乃为明智、';
_Pro10_20='义者之舌、有如佳银、恶者之心、所值无几、';
_Pro10_21='义者之唇、以育众庶、愚者乏识、陷于死亡、';
_Pro10_22='耶和华之锡嘏、令人富厚、不加忧伤、';
_Pro10_23='愚蠢者戏行邪恶、明哲者乃乐智慧、';
_Pro10_24='恶者所惧必临之、义者所欲必允之、';
_Pro10_25='狂风骤过、恶者乌有、惟彼义者、其基永存、';
_Pro10_26='怠惰之流、于使之者、如酰在齿、如烟在目、';
_Pro10_27='寅畏耶和华、必益其寿命、惟彼恶者、必夭其天年、';
_Pro10_28='义人之望、必致喜乐、恶者之冀、必至败亡、';
_Pro10_29='耶和华之道、于正直者为保障、于作恶者为毁灭、';
_Pro10_30='义者永不迁移、恶者不得居于地上、';
_Pro10_31='义者之口、乃生智慧、乖谬之舌、必被断绝、';
_Pro10_32='义者之唇、知所悦人、恶者之口、惟出乖谬、';
_Pro11_1='诈伪之衡、为耶和华所恶、公平之石、为其所悦、';
_Pro11_2='骄矜既至、耻辱亦至、惟谦卑者、智慧与俱、';
_Pro11_3='正直者、其真诚必导之、奸诈者、其乖戾必败之、';
_Pro11_4='震怒之日、资财无益、惟义拯人于死、';
_Pro11_5='完人之义、平直其途、恶者因己恶而颠覆、';
_Pro11_6='正直者、其义必救之、奸诈者、其恶必陷之、';
_Pro11_7='恶人既死、所冀俱绝、罪人之望、归于乌有、';
_Pro11_8='义者得脱于难、恶者从而代之、';
_Pro11_9='不虔者以口舌害邻里、惟义人因知识得救援、';
_Pro11_10='义者亨通、举邑欣悦、恶者沦丧、欢声沸腾、';
_Pro11_11='维彼城邑、以正直者之祝而振兴、因邪恶者之口而倾覆、';
_Pro11_12='蔑邻者无知、通达者缄口、';
_Pro11_13='佚游闲谈者、发人阴私、中心诚悫者、隐人情事、';
_Pro11_14='无智谋、民必仆、多议士、民乃安、';
_Pro11_15='为人作保、必遭挫折、憎恶拊掌、乃获安康、';
_Pro11_16='淑女得尊荣、强男得财货、';
_Pro11_17='仁慈者益己命、残刻者害厥身、';
_Pro11_18='作恶者、其值乃虚、播义者、其赉有定、';
_Pro11_19='恒于义者必得生、从乎恶者必致死、';
_Pro11_20='其心乖戾者、为耶和华所恶、其行完全者、为其所悦、';
_Pro11_21='恶人虽则连手、不免受刑、义者后裔蒙救、';
_Pro11_22='女美而不精明、如金环贯豕鼻、';
_Pro11_23='义者所欲、无非善良、恶者之望、终干震怒、';
_Pro11_24='有博施而益增加、有过吝而致贫乏、';
_Pro11_25='好施济者、必得丰腴、润泽人者、必受润泽、';
_Pro11_26='闭籴者、民必诅之、粜谷者、福加其首、';
_Pro11_27='勤求善者、必获恩宠、惟求恶者、恶必及之、';
_Pro11_28='恃财者必至倾覆、行义者茂如青叶、';
_Pro11_29='扰己家者、所得惟风、愚人为慧心者之役、';
_Pro11_30='义者结果、有若生命之树、智者乃有得人之能、';
_Pro11_31='义者在世、且受其报、况恶人罪人乎、';
_Pro12_1='悦劝惩者、乃悦知识、恶斥责者、是为愚蠢、';
_Pro12_2='行善者、耶和华必锡以恩、谋恶者、必定其罪、';
_Pro12_3='人恃其恶、不能坚立、义者之根、永不动移、';
_Pro12_4='淑善之女、为夫首之冠冕、启羞之女、如夫骨之腐朽、';
_Pro12_5='义人之思维公平、恶人之计谋诡诈、';
_Pro12_6='恶者所言、无非潜伏流血、正人之口、必救其人、';
_Pro12_7='恶人倾覆、归于乌有、义者之家、恒久存立、';
_Pro12_8='循人智慧而加揄扬、惟心乖者、则受蔑视、';
_Pro12_9='居卑而有役、愈于自大而乏食、';
_Pro12_10='义人恤其牲畜之命、惟恶者之仁慈、无非残忍、';
_Pro12_11='力其田者足食、从虚浮者无知、';
_Pro12_12='恶人罔利、恶人欲得其网、义者之根、自结其实、';
_Pro12_13='恶者网于口过、义者脱于患难、';
_Pro12_14='人因口果而饱以福、依手所为而得其报、';
_Pro12_15='愚者视己之途为正、智者惟人之训是听、';
_Pro12_16='愚者有怒即见、智者受辱隐忍、';
_Pro12_17='言诚者著公义、伪证者显奸欺、';
_Pro12_18='浮躁之言、如锋刃之刺、智者之舌、有疗疾之能、';
_Pro12_19='言诚必永立、言诳只须臾、';
_Pro12_20='谋恶者心存诡谲、劝和者必得喜乐、';
_Pro12_21='义者不遘祸、恶者有余殃、';
_Pro12_22='言诳之口、为耶和华所恶、践实之人、为其所悦、';
_Pro12_23='哲人隐藏其智、蠢者心播其愚、';
_Pro12_24='勤者手操其柄、惰者必服厥役、';
_Pro12_25='人心怀忧则抑郁、惟闻善言则欢娱、';
_Pro12_26='义者为邻先导、恶者所行、使之迷途、';
_Pro12_27='惰者不燔所猎、勤者所宝维勤、';
_Pro12_28='义路有生命、其途无死亡、';
_Pro13_1='智慧之子、受父劝惩、侮慢之人、不听谴责、';
_Pro13_2='人因口果享福祉、心怀奸诈遭残暴、';
_Pro13_3='守口者保生、侈口者见灭、';
_Pro13_4='惰者欲而弗得、勤者必致丰腴、';
_Pro13_5='义者诳言是疾、恶者遗臭蒙羞、';
_Pro13_6='行正直者保于义、干罪戾者败于恶、';
_Pro13_7='有自富而实室虚、有自贫而实丰裕、';
_Pro13_8='人之资财、可赎生命、贫者不受恐吓、';
_Pro13_9='义人之光辉煌、恶者之灯熄灭、';
_Pro13_10='骄泰惟起争端、受劝乃有智慧、';
_Pro13_11='妄得之财必耗、勤劳所积必增、';
_Pro13_12='所望迟滞、致中心怀忧、所欲既成、乃生命之树、';
_Pro13_13='轻道义者、自取败亡、畏诫命者、必得赏赉、';
_Pro13_14='智者之教、乃生命之源、使人脱死亡之网、';
_Pro13_15='睿智授人恩泽、奸人之路崎岖、';
_Pro13_16='哲人以智制事、蠢者自呈其愚、';
_Pro13_17='恶使陷人于祸、信使令人舒畅、';
_Pro13_18='弃绝劝惩者受贫辱、顺承斥责者得尊荣、';
_Pro13_19='所欲得遂、中心觉甘、违离恶事、蠢人所恶、';
_Pro13_20='与智者偕行、必成为智、与蠢人为侣、必受其伤、';
_Pro13_21='灾祸逐罪人、义人获善报、';
_Pro13_22='善人遗业于子孙、罪人积财归义者、';
_Pro13_23='贫而力困、多得谷食、亡于不义、亦有其人、';
_Pro13_24='不杖其子者、是为恶之、惟爱其子者、乃时惩之、';
_Pro13_25='义者饱食、恶者枵腹、';
_Pro14_1='哲妇立家、愚妇手毁之、';
_Pro14_2='行正直者寅畏耶和华、行偏僻者蔑视之、';
_Pro14_3='愚者之口、具扑己骄之杖、智者之言、有保己身之能、';
_Pro14_4='家无牛、则槽净、物产饶、赖牛力、';
_Pro14_5='实证者决不言诳、妄证者吐其虚诞、';
_Pro14_6='侮慢者求智弗获、明哲者知识易得、';
_Pro14_7='愚人无智言、往见则知之、';
_Pro14_8='哲人之智、在识己道、蠢者之愚、在其自欺、';
_Pro14_9='愚者戏干罪戾、正人内寓和平、';
_Pro14_10='心之愁苦、惟己独知、心之喜乐、他人莫与、';
_Pro14_11='恶者之家必败、正人之幕必兴、';
_Pro14_12='有一道焉、人以为正、终为死亡之路、';
_Pro14_13='人于嬉笑而怀忧伤、喜乐终归抑郁、';
_Pro14_14='中心背道者、必饫其果实、行善者由己而快足、';
_Pro14_15='拙者尽信人言、哲人慎其步履、';
_Pro14_16='智者恐惧而远恶、蠢者骄矜以自恃、';
_Pro14_17='易怒者必妄为、谋恶者必见恶、';
_Pro14_18='拙者业于愚、哲人冠以智、';
_Pro14_19='恶人跽于善者之前、罪人伏于义者之门、';
_Pro14_20='穷乏者邻亦恶之、富厚者友朋众多、';
_Pro14_21='蔑邻者干罪、恤贫者有福、';
_Pro14_22='谋恶者、岂非入于歧路、谋善者、仁慈诚实加之、';
_Pro14_23='凡百勤劳皆获利、唇舌多言惟致贫、';
_Pro14_24='智者之才为其冕、蠢者之愚终为愚、';
_Pro14_25='实证者救人命、诳言者行诡诈、';
_Pro14_26='寅畏耶和华者、其望维坚、后裔必得避所、';
_Pro14_27='寅畏耶和华、乃生命之源、使人脱于死亡之网、';
_Pro14_28='民庶则王荣、民寡则君败、';
_Pro14_29='迟于发怒者、大有明哲、性躁者适呈愚蒙、';
_Pro14_30='心性和平、为身之生命、衷怀嫉妒、为骨之腐朽、';
_Pro14_31='虐贫穷、乃侮造之之主、恤贫乏、乃尊祟之、';
_Pro14_32='恶人遇难而见仆、义者临死而有托、';
_Pro14_33='达人之智寓于心、蠢者所怀形于外、';
_Pro14_34='公义兴国、罪恶辱民、';
_Pro14_35='用智之臣蒙王恩、贻羞之仆遭王怒、';
_Pro15_1='温和之应对息忿、暴厉之言词激怒、';
_Pro15_2='智者之舌、善宣知识、蠢者之口、乃吐愚顽、';
_Pro15_3='耶和华目视万方、鉴观善恶、';
_Pro15_4='温良之舌、乃生命之树、乖谬之词、乃摧折人心、';
_Pro15_5='轻视父训者为愚人、顺承斥责者得智慧、';
_Pro15_6='义者之家、多藏货财、恶者所入、内寓烦扰、';
_Pro15_7='智者之口、播扬知识、愚者之心、出发不义、';
_Pro15_8='恶者之祭、为耶和华所恶、正人之祈、为其所悦、';
_Pro15_9='恶者之道、为耶和华所恶、从义之人、为其所爱、';
_Pro15_10='离道途者受重惩、恶斥责者致死亡、';
_Pro15_11='阴府死域、耶和华且洞鉴之、况世人之心乎、';
_Pro15_12='侮慢者不悦斥责、不就智人、';
_Pro15_13='心乐则颜欢、心忧则神败、';
_Pro15_14='达人之心求知识、蠢者之口嗜愚顽、';
_Pro15_15='遭困苦者、日处逆境、有欢心者、恒饫珍馐、';
_Pro15_16='少有而寅畏耶和华、愈于多财而烦扰、';
_Pro15_17='茹菜蔬而相爱、愈于食太牢而相憾、';
_Pro15_18='暴怒者启争端、忍怒者息争竞、';
_Pro15_19='惰者之途、如环棘篱、正人之路、成为达道、';
_Pro15_20='智子悦父、蠢人轻母、';
_Pro15_21='无知者以愚为乐、明哲者直道而行、';
_Pro15_22='无同谋、计不就、多议士、则必成、';
_Pro15_23='应对得当、自觉欢欣、言语适时、何其嘉美、';
_Pro15_24='智者由生命之道而上达、致远在下之阴府、';
_Pro15_25='耶和华倾骄人之家、立嫠妇之界、';
_Pro15_26='恶谋为耶和华所恶、良言纯洁可爱、';
_Pro15_27='贪货财者扰己家、恶贿赂者得生存、';
_Pro15_28='义者应对、心先思维、恶者之口、直吐邪慝、';
_Pro15_29='耶和华远恶人、惟听义者之祈、';
_Pro15_30='目光悦人心、嘉音健骸骨、';
_Pro15_31='听致生之斥责、必与智者偕居、';
_Pro15_32='弃劝惩者、乃轻己魂、听斥责者、必得知识、';
_Pro15_33='寅畏耶和华、即智慧之训、谦逊乃尊荣之先导、';
_Pro16_1='心之图谋在人、言之功效、由于耶和华、';
_Pro16_2='人之所行、自视为洁、惟耶和华权衡其心、';
_Pro16_3='凡尔所为、托于耶和华、则所谋必成、';
_Pro16_4='耶和华所造者、俱适其用、其造恶人、为使届期受难、';
_Pro16_5='心骄者耶和华所恶、虽则连手、不免受刑、';
_Pro16_6='仁慈诚实、可以赎罪、人之远恶、在寅畏耶和华、';
_Pro16_7='人之所行、若耶和华悦之、则使其敌与之和、';
_Pro16_8='行义而少有、愈于不义而多财、';
_Pro16_9='人心谋其道途、惟耶和华指示其步履、';
_Pro16_10='神言寓于王口、听讼则无谬言、';
_Pro16_11='公平之衡、属耶和华、囊中之石、皆其所制、';
_Pro16_12='恶行为王所憎、国位以义而立、';
_Pro16_13='公义之词、为王所悦、正言之人、为其所爱、';
_Pro16_14='王怒如致死之使、惟智者必息之、';
_Pro16_15='王颜光霁、乃为生命、其恩有若春雨之云、';
_Pro16_16='得智慧愈于得金、获明哲愈于获银、';
_Pro16_17='正人之途远乎恶、守道之人保其生、';
_Pro16_18='倨傲为沦亡之先导、心骄乃陨越之前因、';
_Pro16_19='中心谦卑、与贫者同处、胜于与骄人分赃、';
_Pro16_20='守道者获益、恃耶和华者有福、';
_Pro16_21='心慧者谓之通明、甘言增人学问、';
_Pro16_22='明哲乃生命之源、蒙昧即愚人之罚、';
_Pro16_23='智者之心训其口、增其唇之才、';
_Pro16_24='良言如蜂房、甘于心、畅于骨、';
_Pro16_25='有一道焉、人以为正、终为死亡之路、';
_Pro16_26='劳力者、其欲助之、其口迫之、';
_Pro16_27='匪徒图谋毒害、口如烈火、';
_Pro16_28='乖戾者播争端、谗毁者间密友、';
_Pro16_29='强暴之人、诱惑邻里、引入不善之途、';
_Pro16_30='合眸者图乖僻、闭唇者成邪恶、';
_Pro16_31='皓首为荣冕、行善道则获之、';
_Pro16_32='忍怒者愈于勇士、制心者愈于克城、';
_Pro16_33='签置膝上、定事在耶和华、';
_Pro17_1='有糒少许而相安、愈于盛馔盈室而相竞、';
_Pro17_2='用智之奴、必治贻羞之子、与其昆弟同分遗业、';
_Pro17_3='鼎以链银、炉以炼金、惟耶和华锻链人心、';
_Pro17_4='作恶者、喜听奸邪之口、言诳者、倾听毒害之舌、';
_Pro17_5='戏笑贫穷、乃侮造之之主、幸灾乐祸、不免受刑、';
_Pro17_6='子孙为耆老之冕、祖父为子孙之荣、';
_Pro17_7='嘉言不宜于愚者、诳舌不宜于君王、';
_Pro17_8='行贿者自视其物为宝玉、无往不利、';
_Pro17_9='盖人愆尤、乃求和爱、数言其事、则间良朋、';
_Pro17_10='责通达者以一言、深入其心、甚于挞愚蠢者以百杖、';
_Pro17_11='恶人务叛、必有酷吏、奉遣击之、';
_Pro17_12='宁遇失子之熊、勿遇愚人适行其妄、';
_Pro17_13='以恶报善者、灾害不离其家、';
_Pro17_14='衅端之起、如水溃决、宜先弭之、以免争鬬、';
_Pro17_15='义恶人、罪义人、皆耶和华所恶、';
_Pro17_16='蠢者既无知、何为执金以市智、';
_Pro17_17='友朋之爱在有恒、兄弟之生为急难、';
_Pro17_18='在邻里前拊掌作保、其人乃为无知、';
_Pro17_19='好争竞者喜罪过、高门闾者求败亡、';
_Pro17_20='心邪僻者无利益、舌乖谬者陷灾殃、';
_Pro17_21='生愚蠢子必怀忧、为愚人父无所乐、';
_Pro17_22='心乐为良药、神伤致骨枯、';
_Pro17_23='恶者受人怀中之贿、以反义谳、';
_Pro17_24='达者用智于其前、蠢人游目于地极、';
_Pro17_25='蠢子为父之忧、为母之苦、';
_Pro17_26='罚行义之人、扑秉公之牧、俱为不善、';
_Pro17_27='寡言者有知识、沈静者乃通人、';
_Pro17_28='愚者缄默亦为智、闭口亦为哲、';
_Pro18_1='异于众者、独求己欲、妄敌真智、';
_Pro18_2='蠢者不欲明哲、惟愿彰其心意、';
_Pro18_3='恶人既至、轻慢亦至、耻辱随于诟詈、';
_Pro18_4='哲人之语如渊水、智慧之源如流溪、';
_Pro18_5='瞻徇恶人之情、枉断义人之狱、俱为不善、';
_Pro18_6='蠢者之唇启争端、其口招扑责、';
_Pro18_7='蠢者之口致败亡、其唇陷己命、';
_Pro18_8='谗毁者、言如甘旨、入人甚深、';
_Pro18_9='操作懈怠者、与奢侈者为昆弟、';
_Pro18_10='耶和华之名乃坚台、义者趋之得安稳、';
_Pro18_11='富人之财、为其坚城、视若高垣、';
_Pro18_12='陨越为心骄之继、谦逊在尊荣之先、';
_Pro18_13='未听而先应、乃愚乃辱、';
_Pro18_14='有恙心能忍之、神伤孰能堪之、';
_Pro18_15='哲人之心得知识、智者之耳求知识、';
_Pro18_16='礼物为人先导、引之以谒显贵、';
_Pro18_17='先赴诉者、其理似直、邻里继至、则得其情、';
_Pro18_18='掣签息争竞、为强者解纷、';
_Pro18_19='兄弟结怨而媾和、难于破坚城、其相争也、如保障之门楗、';
_Pro18_20='人因所言而得果报、口之所出、身必承之、';
_Pro18_21='生死之权在舌、好用之者、必食其果、';
_Pro18_22='人得妻室、即为获福、且蒙耶和华之恩、';
_Pro18_23='贫者恳切以求、富者厉词以应、';
_Pro18_24='滥交多友、必致败亡、有友一人、亲于昆弟、';
_Pro19_1='贫而行正、愈于愚而乖谬、';
_Pro19_2='心有欲而无知、乃为不善、足疾趋者、难免失路、';
_Pro19_3='人因愚而败其途、其心遂怨耶和华、';
_Pro19_4='富厚则友朋增、贫穷则故旧绝、';
_Pro19_5='妄证者不免刑、言诳者难逭罪、';
_Pro19_6='好施济、则求之者多、好馈还、则友之者众、';
_Pro19_7='贫乏者昆弟恶之、况彼友朋、岂不远之、追而与语、其人已渺、';
_Pro19_8='得智慧者爱己生、守明哲者获福祉、';
_Pro19_9='妄证者不免刑、言诳者必沦丧、';
_Pro19_10='蠢者逸乐非所宜、况奴隶制君长乎、';
_Pro19_11='人而精明、迟于发怒、赦宥愆尤、为其荣耀、';
_Pro19_12='王怒如狮之咆哮、王恩如露之润草、';
_Pro19_13='蠢子为其父之灾、悍妇乃恒滴之水、';
_Pro19_14='第宅货财、为祖父所遗、贤妻为耶和华所赐、';
_Pro19_15='懈怠致酣眠、惰者受饥饿、';
_Pro19_16='守诫者保生、轻道者必死、';
_Pro19_17='恤贫者乃贷于耶和华、必如其善行而偿之、';
_Pro19_18='子既有望、宜加惩责、勿任其败亡、';
_Pro19_19='暴怒者必遭刑、尔若救之、必再救之、';
_Pro19_20='尔其听规训、受惩责、终则为智、';
_Pro19_21='人心多谋、惟耶和华之志必成、';
_Pro19_22='人之可慕、在其仁慈、贫穷愈于欺诳、';
_Pro19_23='寅畏耶和华、致得生命因而恒足、灾不及身、';
_Pro19_24='惰者染指于盂、不反于口、';
_Pro19_25='扑责侮慢者、则拙人增识、斥责通达者、则智慧愈明、';
_Pro19_26='迫其父、逐其母、乃贻羞招辱之子、';
_Pro19_27='我子、听训而弃哲言、尔勿为此、';
_Pro19_28='匪徒作证、戏笑公义、恶人吞食邪慝、';
_Pro19_29='刑罚为侮慢之徒而设、鞭扑为蠢人之背而具、';
_Pro20_1='清酒生侮慢、醇醪致喧哗、因之而摇曳者、是为不智、';
_Pro20_2='王威如狮吼、撄其怒者戕厥生、';
_Pro20_3='远争为人之荣、愚人乃务启衅、';
_Pro20_4='惰者冬时不事耕耘、穑时乞而弗得、';
_Pro20_5='心藏谋略、有若渊水、惟达者汲之、';
_Pro20_6='自述其仁者众、忠信之人、谁得遇之、';
_Pro20_7='义者行正、子孙蒙福、';
_Pro20_8='王升鞫位、瞠目而视、诸恶消散、';
_Pro20_9='郭能自谓已清我心、我洁无罪、';
_Pro20_10='权量不一其制、皆耶和华所恶、';
_Pro20_11='孩童所为、或清或正、因之而显、';
_Pro20_12='能闻之耳、能见之目、俱耶和华所造、';
_Pro20_13='勿贪寝、免致匮乏、当启目、则得饱饫、';
_Pro20_14='购物之人、每曰恶恶、既去则夸美之、';
_Pro20_15='黄金既有、珍珠亦多、惟哲言为珍宝、';
_Pro20_16='为外人作保者、可取其衣、为异族作保者、可质其身、';
_Pro20_17='欺人得饼、自觉其甘、终则沙充厥口、';
_Pro20_18='定策每因集议、决战宜有智谋、';
_Pro20_19='佚游闲谈者、发人阴私、孔张厥口者、勿与交际、';
_Pro20_20='诅父母者、其灯必灭、幽暗甚深、';
_Pro20_21='始而骤富、终不为福、';
_Pro20_22='勿言我必复仇、惟仰望耶和华、彼必救尔、';
_Pro20_23='异制之石、耶和华所恶、诈伪之衡、乃为不善、';
_Pro20_24='人之步履、耶和华所定、焉能自识其道、';
_Pro20_25='遽谓斯物为圣、许愿而后察之、乃自陷于网罗、';
_Pro20_26='智慧之王簸散恶人、以轮碾之、';
_Pro20_27='人之灵为耶和华之灯、烛照隐衷、';
_Pro20_28='仁慈诚实保王身、其位亦因仁慈而坚立、';
_Pro20_29='能力为少者之荣、皓首为老人之美、';
_Pro20_30='鞭伤可去罪恶、扑责入人甚深、';
_Pro21_1='王之心志、在耶和华掌握、如沟洫之水、随意运转之、';
_Pro21_2='人之所行、自视为正、惟耶和华权衡人心、';
_Pro21_3='行义秉公、耶和华所悦纳、愈于献祭、';
_Pro21_4='目高心傲、恶人昌炽、俱为罪戾、';
_Pro21_5='勤者之思维、足致丰裕、急躁者、乃急贫穷、';
_Pro21_6='以诡词得财、如追浮气、适以取死、';
_Pro21_7='恶者不行义、其暴戾必覆之、';
_Pro21_8='负罪者之路邪曲、清洁者之行正直、';
_Pro21_9='宁处屋顶之隅、勿与悍妇共居广厦、';
_Pro21_10='恶者幸人之灾、邻里罔沾其惠、';
_Pro21_11='侮慢者受刑、则拙人为睿、智慧者受训、则知识愈增、';
_Pro21_12='恶人之家、义者度之、知其必覆而亡、';
_Pro21_13='贫者呼吁、塞耳弗闻、则己呼吁、亦莫之听、';
_Pro21_14='暗中投赠、气愤胥平、馈遗入怀、烈怒以息、';
_Pro21_15='秉公而行、于义人为喜乐、于恶人为败坏、';
_Pro21_16='迷失通达之途、必居幽魂之会、';
_Pro21_17='好宴乐者、必为穷乏、好酒膏者、不致富饶、';
_Pro21_18='恶者为义者之赎、奸者为正者之代、';
_Pro21_19='宁处旷野、不与好争烦懑之妇偕居、';
_Pro21_20='智者之家、藏宝与膏、蠢者吞噬所有、';
_Pro21_21='追求仁义者、则得生命、公义尊荣、';
_Pro21_22='智者登勇士之城、败其所恃之势、';
_Pro21_23='守口舌者、保生免害、';
_Pro21_24='骄矜者名曰侮慢、惟恃狂傲而妄行、';
_Pro21_25='惰者手不操作、为其愿欲所杀、';
_Pro21_26='有人终日贪求、义者施舍不吝、';
_Pro21_27='恶者之祭为可憎、况以恶意献之乎、';
_Pro21_28='妄证者必败、据所闻而证之者、其言恒存、';
_Pro21_29='恶者厚其颜、正人定其行、';
_Pro21_30='智慧明哲谋略、无有能敌耶和华者、';
_Pro21_31='备马待战、惟获胜在于耶和华、';
_Pro22_1='宁求令闻、愈于多财、宁得恩宠、愈于金银、';
_Pro22_2='贫富错处、悉为耶和华所造、';
_Pro22_3='精明者见害而隐避、朴拙者前往而遘灾、';
_Pro22_4='谦逊及寅畏耶和华之报、即富有尊荣与寿考、';
_Pro22_5='乖戾者之途中、具有荆棘罗网、保其生者必远之、';
_Pro22_6='以当行之道训童稚、至老必不离之、';
_Pro22_7='富者握贫人之权、贷者为债主之仆、';
_Pro22_8='播恶者必敛祸、其怒之势必败、';
_Pro22_9='善其目者、以食食贫、必获福祉、';
_Pro22_10='逐侮慢者、则衅端泯焉、争鬬与凌辱息焉、';
_Pro22_11='好清心者、因其嘉言、王与之友、';
_Pro22_12='耶和华祐智者、败谲者之言、';
_Pro22_13='惰者云、外有狮、行于途、必见杀、';
_Pro22_14='淫妇之口乃深阱、耶和华所恶者、必陷其中、';
_Pro22_15='孩童之心、包藏愚昧、惩之以杖、则除去之、';
_Pro22_16='虐贫利己、馈遗富人、俱必匮乏、○';
_Pro22_17='倾耳以听智者之言、专心于我知识、';
_Pro22_18='存之于衷、衔之于口、斯为美、';
_Pro22_19='我今日示尔、俾尔仰赖耶和华、';
_Pro22_20='谋略知识、我岂未录以遗尔乎、';
_Pro22_21='使尔确知真理、能以真言复遣尔者、○';
_Pro22_22='人既贫穷、勿加侵夺、坐于邑门、勿欺困苦、';
_Pro22_23='盖耶和华必伸其冤、凡夺之者、必夺其命、';
_Pro22_24='易怒者、勿与交际、暴躁者、勿与相偕、';
_Pro22_25='恐习其行、自陷网罗、';
_Pro22_26='勿为人拊掌、勿为债作保、';
_Pro22_27='胡为使人因尔无偿、夺尔卧榻、';
_Pro22_28='昔时田界、先祖所定、不可迁移、';
_Pro22_29='尔不见人勤厥事乎、彼必立于王前、不侍庸人之侧、';
_Pro23_1='与官长同筵、当注意在尔前者为谁、';
_Pro23_2='尔若饕餮、宜置刃于尔喉、';
_Pro23_3='勿贪其珍馐、乃属欺诳、';
_Pro23_4='勿苦求富饶、勿自恃己智、';
_Pro23_5='岂可注目虚无、盖货财诚生羽翼、如鹰飞戾天、';
_Pro23_6='勿食眈眈者之饼、勿贪其珍馐、';
_Pro23_7='其心若何、为人亦若何、虽曰式食式饮、而心不在尔、';
_Pro23_8='则尔所食少许、必复哇之、所致美词、归虚费矣、';
_Pro23_9='勿与蠢人语、彼必蔑尔智言、';
_Pro23_10='昔时之田界勿徙、孤儿之田亩勿侵、';
_Pro23_11='盖其赎者有能力、必对尔而伸其冤、';
_Pro23_12='留心于训诲、侧耳于智言、';
_Pro23_13='童稚勿缺惩责、以杖扑之、不至死亡、';
_Pro23_14='当扑之以杖、以救其魂、不入阴府、';
_Pro23_15='我子、尔心若慧、我心则喜、';
_Pro23_16='尔口言正、我衷则悦、';
_Pro23_17='尔心勿妒罪人、惟终日寅畏耶和华、';
_Pro23_18='必有果报、不绝尔望、';
_Pro23_19='我子听之、而为智人、导尔心于正路、';
_Pro23_20='耽酒嗜炙之人、勿与同处、';
_Pro23_21='沉湎饕餮者、必致贫穷、好寝使人衣敝、';
_Pro23_22='当听生尔之父、勿轻年迈之母、';
_Pro23_23='宜购真理、智慧训诲明哲、而勿鬻之、';
_Pro23_24='义人之父、必甚喜乐、生子而智、因之欢欣、';
_Pro23_25='当使尔父欢欣、生尔之母喜乐、';
_Pro23_26='我子、归心于我、注目我道、';
_Pro23_27='妓女乃深坑、外妇为狭阱、';
_Pro23_28='伏藏如盗、增奸邪于人间、';
_Pro23_29='孰咨嗟、孰叹息、孰有争、孰有怨、孰无故受伤、孰二目红赤乎、';
_Pro23_30='即流连于酒、寻求调和之酒者是也、';
_Pro23_31='勿视酒之红色、闪烁于杯、下咽畅适、';
_Pro23_32='终必如蛇之噬、如虺之啮、';
_Pro23_33='以致尔目见怪异、尔心发乖张、';
_Pro23_34='如寝于海中、如卧于桅顶、';
_Pro23_35='乃曰、击我而我无伤、扑我而我不觉、何时而醒、仍复索饮、';
_Pro24_1='勿妒恶者、勿欲与偕、';
_Pro24_2='盖彼心习强暴、口言残害、';
_Pro24_3='家室由智慧建造、因明哲坚立、';
_Pro24_4='其室充以货财、皆宝贵可悦、由知识而致、';
_Pro24_5='哲人有力、智者增权、';
_Pro24_6='战事起、恃智谋、议士多、能获胜、';
_Pro24_7='智慧极高、蠢者莫及、故在邑门、不启其口、';
_Pro24_8='谋恶者、必称为奸人、';
_Pro24_9='愚妄之念皆为罪、侮慢之人众所憎、';
_Pro24_10='临难而委靡、尔力乃微弱、';
_Pro24_11='被曳至死地者、尔其援之、将见杀者、勿弗救之、';
_Pro24_12='尔若曰、此非我所知、而权衡人心者、岂不度之、保佑尔命者、岂不知之、岂不依人所行而报之、';
_Pro24_13='我子、尔当食蜜、以其美也、食蜂房之滴沥、其味甘也、';
_Pro24_14='尔心之于智慧、亦当视为若是、如尔得之、必有赏赉、不至绝望、';
_Pro24_15='恶人欤、勿伏攻义人之家、勿毁其憩所、';
_Pro24_16='盖义者七蹶而复兴、恶者遇祸而倾覆、';
_Pro24_17='尔敌颠仆勿欣喜、倾覆勿心欢、';
_Pro24_18='恐耶和华见之不悦、而迁怒焉、';
_Pro24_19='勿缘为非者而烦扰、勿于作恶者生嫉妒、';
_Pro24_20='盖为非者不获赏赉、作恶者其灯必熄、';
_Pro24_21='我子、宜敬畏耶和华与王、好更张者、勿与之交、';
_Pro24_22='其灾害之起、必突至、其年寿之绝、孰得知、○';
_Pro24_23='列于左者、亦系哲言、听讼徇情、乃为不善、';
_Pro24_24='谓恶者曰、尔乃义人、必为庶民所诅、列邦所恶、';
_Pro24_25='斥责恶人、必得喜乐、厚福临之、';
_Pro24_26='应对适宜者、如与人接吻、';
_Pro24_27='经营于外、操作于田、然后建室、';
_Pro24_28='勿无故作证以陷邻、勿启口以欺人、';
_Pro24_29='勿谓人若何待我、我亦若何待人、必如其所行而报之、';
_Pro24_30='怠惰者之田、无知者之葡萄园、我过之焉、';
_Pro24_31='荆棘满地、蒺藜蔓延、石垣倾圮、';
_Pro24_32='我见之而深思、我观之而得训、';
_Pro24_33='再寝片时、又睡片时、叉手偃卧片时、';
_Pro24_34='则尔贫穷之来如盗贼、匮乏之至如兵士、';
_Pro25_1='此亦所罗门之箴言、犹大王希西家之臣所录者、';
_Pro25_2='秘密其事、乃上帝之荣、鉴察其事、乃君王之荣、';
_Pro25_3='天高地厚、王心莫测、';
_Pro25_4='去银之滓、则锻链者可以制器、';
_Pro25_5='去王前之恶人、其位乃以义而立、';
_Pro25_6='勿自夸于王前、勿立于大人之位、';
_Pro25_7='宁有人曰、请尔上升、勿于所觐之君前、令尔下退、';
_Pro25_8='勿遽出与人争、免致终受其辱、罔知所措、';
_Pro25_9='与邻争讼、当与其人辩之、勿泄人之秘事、';
_Pro25_10='恐听者詈尔、遗臭难脱、';
_Pro25_11='言语适宜、如金果在于银网、';
_Pro25_12='智者斥责、于顺受之耳、如金制耳环、与精金物饰、';
_Pro25_13='忠诚之使、俾遣之者心神清爽、如穑时雨雪之凉、';
_Pro25_14='妄诩馈遗、如有风云而无雨、';
_Pro25_15='恒忍可以劝君、柔舌能以折骨、';
_Pro25_16='尔得蜜乎、当如量而食、恐过饱而哇之、';
_Pro25_17='尔足勿数入邻家、恐其厌尔恶尔、';
_Pro25_18='妄证以陷邻者、乃槌、乃刃、乃利矢、';
_Pro25_19='遭难而恃不忠之人、如特破折之齿、错节之足、';
_Pro25_20='向忧心者讴歌、如寒时解衣、咸上倾醋、';
_Pro25_21='敌饥则食以饼、渴则饮以水、';
_Pro25_22='是乃以爇炭积厥首、耶和华必赏赉尔、';
_Pro25_23='北风致阴雨、谗古致怒容、';
_Pro25_24='宁处屋顶之隅、勿与悍妇共居广厦、';
_Pro25_25='嘉音来自远方、如冷水于渴者、';
_Pro25_26='义人为恶人而却退、如泉浑井浊、';
_Pro25_27='多食蜜乃非善、自求荣乃可憎、';
_Pro25_28='人不制心、如城毁而无垣、';
_Pro26_1='蠢者得荣非宜、如夏时雨雪、如穑时下雨、';
_Pro26_2='无故之诅、如雀之翔、如燕之飞、靡所栖止、';
_Pro26_3='鞭为马、勒为驴、杖为蠢人之背、';
_Pro26_4='应对蠢人、勿循其蠢、恐尔同乎其人、';
_Pro26_5='应对蠢人、当循其蠢、免彼自视为智、';
_Pro26_6='以蠢者传言、乃自断其足、必受损伤、';
_Pro26_7='箴言在蠢者之口、如跛者之足、虚悬而无用、';
_Pro26_8='尊荣加于愚者、如以宝玉置于砾石、';
_Pro26_9='箴言在蠢者之口、如荆棘在醉人之手、';
_Pro26_10='以愚者与路人为佣、如射者发矢伤众、';
_Pro26_11='蠢者复行其愚、如犬反食其所吐、';
_Pro26_12='尔见自视为智者乎、蠢者之望、较彼犹大、';
_Pro26_13='惰者云、途中有狮、衢中有狮、';
_Pro26_14='惰者辗转于床、如门在枢、';
_Pro26_15='惰者染指于盂、反之于口、犹以为劳、';
_Pro26_16='惰者自视为智、愈于善应对者七人、';
_Pro26_17='行路而预不干己之争、如执犬耳、';
_Pro26_18='癫者掷炬、发矢行杀、';
_Pro26_19='人欺邻里、自谓戏玩者、亦如之、';
_Pro26_20='绝薪则火灭、无谗则争息、';
_Pro26_21='好竞者之构争、如加炭于焰、如加薪于火、';
_Pro26_22='谗毁者、言如甘旨、入人甚深、';
_Pro26_23='口温而心恶、犹以银滓包瓦器、';
_Pro26_24='怀憾之人、口务文饰、心藏诡谲、';
_Pro26_25='其言虽甘、尔勿信之、盖其心藏可恶之端有七、';
_Pro26_26='其憾恨虽盖以诡谲、其邪慝必显于会中、';
_Pro26_27='掘阱者必自陷、转石者反自伤、';
_Pro26_28='舌谎者恶其所伤、口谀者败坏是行、';
_Pro27_1='勿为明日自夸、以尔不知一日出何事也、';
_Pro27_2='任他人揄扬尔、勿用己口、由外人称赞尔、勿用己唇、';
_Pro27_3='石重沙沉、愚人之怒、殆有甚焉、';
_Pro27_4='怒乃残忍、忿为狂澜、至于嫉妒、郭能当之、';
_Pro27_5='明责愈于隐爱、';
_Pro27_6='友朋加伤、乃由忠信、仇敌接吻、则显频烦、';
_Pro27_7='人而饱饫、蜂蜜亦厌、人而饥饿、荼苦亦甘、';
_Pro27_8='人离家而远游、如鸟离巢而飞翔、';
_Pro27_9='膏与香悦人心、至契之规劝、其甘亦如是、';
_Pro27_10='己友与父交、不可遗弃、遭难之时、勿诣昆弟之室、相近之邻里、胜于相远之兄弟、';
_Pro27_11='我子、当有明智、以悦我心、俾我可答訾我之人、';
_Pro27_12='精明者见害而隐避、朴拙者前往而遘灾、';
_Pro27_13='为外人作保者、可取其衣、为外妇作保者、可质其身、';
_Pro27_14='夙兴而大声祝其友、人则以为诅之、';
_Pro27_15='大雨之日、水滴不已、悍妇如之、';
_Pro27_16='御之者乃御风、如以右手执油、';
_Pro27_17='友朋相磨、如以铁砺铁、';
_Pro27_18='守无花果树者、必食其实、顾主人者、必得其荣、';
_Pro27_19='人心相对、如鉴于水、其面维肖、';
_Pro27_20='阴府死域、永无满足、世人之目、亦无满足、';
_Pro27_21='鼎以链银、炉以炼金、称赞以链人、';
_Pro27_22='愚人与谷、以杵并捣于臼、亦不能去其愚、○';
_Pro27_23='尔当详察羊群、留意牛群、';
_Pro27_24='盖货财不永存、冠冕岂世袭乎、';
_Pro27_25='枯草既芟、嫩草复发、山间菜蔬、亦已收敛、';
_Pro27_26='羔羊之毛、以制尔衣、山羊之值、以购田亩、';
_Pro27_27='并得山羊之乳、足供尔与眷属所食、婢女所需、';
_Pro28_1='恶者无人追袭而逃、义者猛勇若狮、';
_Pro28_2='国有罪恶、则主迭更、人有明哲、则邦恒存、';
_Pro28_3='贫者虐贫、如暴雨冲没谷食、';
_Pro28_4='弃法者誉恶人、守法者与之争、';
_Pro28_5='恶人不明公义、寻求耶和华者、无所不明、';
_Pro28_6='贫而正行、胜于富而乖戾、';
_Pro28_7='守法律者为智子、侣饕餮者辱其父、';
_Pro28_8='人取利以增财、乃为恤贫者积蓄之、';
_Pro28_9='转耳不听法律者、即其祈祷、亦为可憎、';
_Pro28_10='使正人误入恶途、必自陷于阱、惟彼完人、必承福祉、';
_Pro28_11='富人自视为智、明哲之贫人洞悉之、';
_Pro28_12='义人得志、群众夸耀、恶人兴起、庶民隐匿、';
_Pro28_13='盖己过者、必不亨通、自承而改之者、必蒙矜恤、';
_Pro28_14='常存敬畏者乃有福、刚愎厥心者必遘祸、';
_Pro28_15='暴君制贫民、如咆哮之狮、觅食之熊、';
_Pro28_16='乏识之君、多行暴厉、贪欲是疾、必延年龄、';
_Pro28_17='负流血之罪者、奔于陷阱、人勿阻之、';
_Pro28_18='行正直者、必蒙救援、行邪曲者、猝然倾覆、';
_Pro28_19='力其田者必足食、从虚浮者必极贫、';
_Pro28_20='忠诚者、其福充裕、急欲获财者、不免受刑、';
_Pro28_21='瞻徇情面、乃为不善、为片饼而枉法、亦为不善、';
_Pro28_22='眈眈者急于获财、不知穷乏之将至、';
_Pro28_23='斥责人者、终得恩宠、较口谀者尤多、';
_Pro28_24='窃父母之财、自言无罪者、乃与残贼同流、';
_Pro28_25='心贪者启争端、恃耶相华者得丰裕、';
_Pro28_26='师心自用者、乃为愚蠢、以智而行者、必得救援、';
_Pro28_27='济贫者不至匮乏、佯为不见者、多招咒诅、';
_Pro28_28='恶者兴起、庶民隐匿、恶者败亡、义人增多、';
_Pro29_1='屡受斥责、仍复强项、败亡必速、无术可治、';
_Pro29_2='义者秉权、庶民欣喜、恶人操柄、亿兆咨嗟、';
_Pro29_3='好智者悦父、狎妓者伤财、';
_Pro29_4='王秉公义、使国坚立、索贿者倾覆之、';
_Pro29_5='谄谀邻里、乃投网罗、以绊其足、';
_Pro29_6='恶人犯罪、内伏网罗、惟彼义人、欢呼喜乐、';
_Pro29_7='贫者构讼、义者察之、恶人乏识、不达其义、';
_Pro29_8='侮慢者鼓煽城邑、智慧者止息忿怒、';
_Pro29_9='智愚相争、智者或怒或笑、其争不息、';
_Pro29_10='嗜杀者憾完人、索正人之命、';
_Pro29_11='愚者有怒尽吐之、智者有怒抑制之、';
_Pro29_12='君长若听诳言、臣仆则尽奸邪、';
_Pro29_13='贫者暴者错处、其目皆为耶和华所烛照、';
_Pro29_14='王以诚鞫贫民、其国位必永立、';
_Pro29_15='杖责兼施益子智、放纵之子贻母羞、';
_Pro29_16='恶者增不法亦增、义者得见其倾覆、';
_Pro29_17='惩责尔子、致得绥安、亦悦尔心、';
_Pro29_18='若无启示、则民放恣、惟守律者有福、';
_Pro29_19='以言责仆无益、彼虽明晰、亦弗听从、';
_Pro29_20='尔见语言急躁者乎、蠢者之望、较彼犹大、';
_Pro29_21='人育奴仆自幼娇之、终则成为其子、';
_Pro29_22='易怒者启争端、暴怒者多干罪、';
_Pro29_23='人高傲必致卑下、心谦逊必得尊荣、';
_Pro29_24='与盗为侣、乃恶己命、闻令发誓、默然无言、';
_Pro29_25='畏人必陷罗网、惟恃耶和华者、必得安居、';
_Pro29_26='求王恩者多、定人之谳、由于耶和华、';
_Pro29_27='不公者为义人所恶、行正者为恶人所疾、';
_Pro30_1='玛撒人雅基子亚古珥之真言、传于以铁及乌甲曰、';
_Pro30_2='我蠢于众、无世人之明哲、';
_Pro30_3='未学智慧、未知唯一之圣者、';
_Pro30_4='谁升天又降、谁聚风在握、谁包水在衣、谁奠地之四极、其人何名、其子何名、尔知之乎、○';
_Pro30_5='上帝之言皆纯、凡托庇于彼者、必为其盾、';
_Pro30_6='其言尔勿增益、恐受斥责、以显尔妄、○';
_Pro30_7='我所求者有二、于我未死之先、其勿辞焉、';
_Pro30_8='使虚伪欺诳远我、贫与富皆勿畀我、惟以所需之食食我、';
_Pro30_9='恐我饱饫、而不识尔、谓耶和华为谁、或贫乏而行窃、亵渎我上帝之名、○';
_Pro30_10='勿对主谤仆、恐彼诅尔、尔为有罪、';
_Pro30_11='有人诅其父、不祝其母、';
_Pro30_12='有人自视为洁、而实未涤其污、';
_Pro30_13='有人仰其目、高其睫、';
_Pro30_14='有人牙如剑、齿如刀、欲尽噬世上之困苦者、及人间之穷乏者、○';
_Pro30_15='水蛭有二女、每呼曰予予、永无餍者有三、谓不足者有四、';
_Pro30_16='即阴府之所、不妊之胎、渗水未足之地、燃烧不止之火、○';
_Pro30_17='侮慢其父、藐视背逆其母者、其目必为谷鸦所啄、鹰雏所噬、○';
_Pro30_18='奇妙之事、我所莫测者有三、我所未知者有四、';
_Pro30_19='即鹰飞于天、蛇行于磐、舟行于海、男女交合之道、';
_Pro30_20='淫妇之行亦然、食毕拭口、则曰我未行恶、○';
_Pro30_21='震动寰宇者有三、寰宇不能堪者有四、';
_Pro30_22='即奴隶为王、愚者饱食、';
_Pro30_23='丑女适人、婢继主母、';
_Pro30_24='在地有四物、虽微而甚慧、';
_Pro30_25='即蚁族无力、夏时备食、';
_Pro30_26='沙番弱物、营窟于磐、';
_Pro30_27='蝗虫无王、分队而出、';
_Pro30_28='守宫行以掌、居处于王宫、○';
_Pro30_29='行而有仪者有三、动而有威者有四、';
_Pro30_30='即狮为百兽长、无所回避、';
_Pro30_31='猎犬、牡山羊、无敌之王、○';
_Pro30_32='尔若自高而妄为、或怀恶念、当以手掩口、';
_Pro30_33='摇乳则成酪、扭鼻则出血、动怒则致争、';
_Pro31_1='玛撒王利慕伊勒之真言、其母所训者、';
_Pro31_2='曰、我子欤、我胎所产、我许愿而得之子欤、我何言乎、';
_Pro31_3='勿耗精力于妇女、勿费经营于害王躬者、';
_Pro31_4='利慕伊勒欤、王饮清酒、牧伯问醇醪之所在、皆非所宜、';
_Pro31_5='恐饮酒忘法、枉断困苦者之狱、';
_Pro31_6='当以醇醪饮濒死者、以清酒饮苦心者、';
_Pro31_7='纵彼饮之、使忘其贫、不忆其苦、';
_Pro31_8='当为喑哑者启口、为孤独者伸冤、';
_Pro31_9='启口秉公判断、为贫苦者辨屈、○';
_Pro31_10='孰得贤妇、价愈珍珍、';
_Pro31_11='其夫恃之、得利无匮、';
_Pro31_12='终妇之身、有益无损、';
_Pro31_13='求绒与枲、乐于操作、';
_Pro31_14='譬彼商舟、远运食物、';
_Pro31_15='未明而起、供食家人、颁工婢女、';
_Pro31_16='度田亩而购之、以手所获、植葡萄园、';
_Pro31_17='以力束腰、而健其臂、';
_Pro31_18='知贸易之获利、其灯终夜不熄、';
_Pro31_19='手执绩轴、掌持纺具、';
_Pro31_20='舒手以济贫、举手以振困、';
_Pro31_21='不虑家人遇雪、因其皆衣紫衣、';
_Pro31_22='自制华毯、服枲与绛、';
_Pro31_23='其夫与邑中长老、同坐邑门、为众所识、';
_Pro31_24='彼制枲衣而鬻之、售绅于商贾、';
_Pro31_25='势力威仪为其服、念及将来则喜笑、';
_Pro31_26='智慧发于口、慈训达于舌、';
_Pro31_27='勤家政、不素餐、';
_Pro31_28='其子起而祝之、其夫赞之、';
_Pro31_29='曰、贤女甚多、惟尔为冠、';
_Pro31_30='美姿属伪、艳色为虚、惟寅畏耶和华之妇、必得称扬、';
_Pro31_31='以其操作之果效归之、愿其工作于邑门荣之、';
_Ecc1_1='耶路撒冷王大卫子、传道者之言、○';
_Ecc1_2='传道者曰、虚空之虚空、虚空之虚空、万事虚空、';
_Ecc1_3='人于日下所劳力之操作、何益之有、';
_Ecc1_4='一代既往、一代又来、大地永存、';
_Ecc1_5='日出日入、速返其所出、';
_Ecc1_6='风向南吹、转而北行、回旋无息、返其原道、';
_Ecc1_7='诸川汇海、而海不盈、川流所出、复归其处、';
_Ecc1_8='万物困乏、言之不尽、目睹之而不餍、耳闻之而不盈、';
_Ecc1_9='事既有、必复有之、事既为、必复为之、日下无有新事、';
_Ecc1_10='人岂能指一事曰、试观此乃新事、我侪以前之世、已有之矣、';
_Ecc1_11='已往之世、无记忆者、将来之世、后亦不记忆之、○';
_Ecc1_12='我传道者、在耶路撒冷为以色列王、';
_Ecc1_13='专心用智考察天下所为之事、则知此为苦任、乃上帝畀于世人、以之为务、';
_Ecc1_14='我见日下所为之事、悉属虚空、莫非捕风、';
_Ecc1_15='曲者不能直、缺者不能数、';
_Ecc1_16='我心自谓、我获大智、胜于先我在耶路撒冷者、我心多历智识、';
_Ecc1_17='我复专心以明智慧、而知狂妄愚蒙、乃觉亦属捕风、';
_Ecc1_18='盖智慧多、则愁苦亦多、知识增、则忧戚亦增也、';
_Ecc2_1='我心自谓、其来、我以逸乐试尔、可享福祉、斯亦虚空、';
_Ecc2_2='我谓嬉笑为狂、逸乐何益、';
_Ecc2_3='我心思维、酌酒以快我身、而心仍为智慧所导、又思持守愚拙、知天下人毕生所行、孰为美善、';
_Ecc2_4='我兴巨工、为己建屋、植葡萄园、';
_Ecc2_5='治园囿、而植诸果于其中、';
_Ecc2_6='凿池沼、以灌树木而养之、';
_Ecc2_7='购仆婢、亦有生于我家者、复有牛羊成群、胜于先我在耶路撒冷者、';
_Ecc2_8='且积金银、及诸王诸州之珍宝、又得伶人歌女、及人所悦者、姬妾众多、';
_Ecc2_9='我寖昌大、胜于先我在耶路撒冷者、而我之智慧尚存、';
_Ecc2_10='我目所欲者、我不阻之、我心所悦者、我不禁之、我所劳者、我心乐之、此即由劳所获之值也、';
_Ecc2_11='我观我手所作诸工、及劳力之操作、乃知悉属虚空、莫非捕风、于日下无所裨益、○';
_Ecc2_12='我转观智慧、狂妄愚蒙、后乎王而至者、将何能为、仅循所曾为者而为之耳、';
_Ecc2_13='我知智愈于愚、犹光愈于暗、';
_Ecc2_14='智者明于目、愚者行于暗、我知其终、所遇一也、';
_Ecc2_15='我心自谓、愚者所遭、我亦将遭之、我虽多智、有何益哉、我心自谓、斯亦虚空、';
_Ecc2_16='智者愚者、永不见忆、盖至来日、皆必遗忘、噫、智者之死、曷同于愚者哉、';
_Ecc2_17='我遂恶生、因于日下经营、乃为烦恼、悉属虚空、莫非捕风、';
_Ecc2_18='我恶我于日下劳力操作、盖所得者、必遗于我后也、';
_Ecc2_19='彼为智为愚、孰克知之、我于日下以智劳力操作者、彼必主之、斯亦虚空、';
_Ecc2_20='我遂转念、于日下劳力之操作、使心失望、';
_Ecc2_21='有以智识技能、劳而得者、遗于未劳者为业、斯亦虚空、害莫大焉、';
_Ecc2_22='人于日下身劳心烦、何所得耶、';
_Ecc2_23='毕生忧戚、所劳皆为愁苦、夜不心安、斯亦虚空、○';
_Ecc2_24='人式食式饮、享福于操作、无善于此、依我观之、亦由上帝手也、';
_Ecc2_25='论食与享、孰能胜于我乎、';
_Ecc2_26='彼所悦者、锡以智慧、知识欢乐、惟以忧劳加于罪人、使其所收所积、归于上帝所悦者、斯亦虚空、乃为捕风、';
_Ecc3_1='凡事各有其时、天下诸务、咸有厥期、';
_Ecc3_2='生有其时、没有其时、植有其时、拔所植者、亦有其时、';
_Ecc3_3='杀有其时、医有其时、毁有其时、建有其时、';
_Ecc3_4='哭有其时、笑有其时、哀有其时、舞有其时、';
_Ecc3_5='掷石有其时、积石有其时、怀抱有其时、不抱有其时、';
_Ecc3_6='寻有其时、失有其时、存有其时、弃有其时、';
_Ecc3_7='裂有其时、缝有其时、默有其时、言有其时、';
_Ecc3_8='爱有其时、恶有其时、战有其时、和有其时、';
_Ecc3_9='操作者之劳力、何益之有、○';
_Ecc3_10='我见上帝畀人苦任、以之为务、';
_Ecc3_11='彼造诸物、皆适其时、无不美善、置悠久之念于人心、然其所为、自始至终、人莫能测、';
_Ecc3_12='我知世人毕生欢愉行善、无愈于此、';
_Ecc3_13='人式食式饮、享福于操作、亦上帝所赐也、';
_Ecc3_14='我知上帝所作、皆必永存、无能益之、亦无能损之、上帝行此、使人畏之、';
_Ecc3_15='今所有者、昔已有之、后将有者、前已有之、既往之事、上帝复索之焉、○';
_Ecc3_16='我观日下、公庭有不公、义所有不义、';
_Ecc3_17='我心自谓、义者恶者、上帝必鞫之、盖诸事百工、各有其时、';
_Ecc3_18='言及世人、我心自谓、上帝欲试之、使知其与兽无异、';
_Ecc3_19='人所遇者、兽亦遇之、人与兽所遇惟一、此之死犹彼之死、同一气之呼吸、人无所愈于兽、悉属虚空、';
_Ecc3_20='俱归一所、俱出于土、俱归于土、';
_Ecc3_21='人之神或升于上、兽之魂或降于地、其谁知之、';
_Ecc3_22='我见世人乐于其操作、无愈于此、盖斯为其值、身后之事、孰能使之反见哉、';
_Ecc4_1='我转观日下所行之虐、见受虐者流涕、慰藉无人、行虐者有权、受虐者不得慰藉、';
_Ecc4_2='故我称已死者、甚于尚生之人、';
_Ecc4_3='且以未生之人、未睹日下所作之恶者、较斯二者为尤愈也、○';
_Ecc4_4='我见人因劳力、及诸巧工、为邻所嫉、斯亦虚空、乃为捕风、';
_Ecc4_5='愚者敛手、而食厥肉、';
_Ecc4_6='得一握而安恬、愈于得两握、而劳力捕风焉、○';
_Ecc4_7='我转观日下之虚空、';
_Ecc4_8='有人孤独无侣、无子嗣、无昆弟、而劳力不息、货财不餍于目、自谓为谁劳力、不享福祉、斯亦虚空、乃苦任也、';
_Ecc4_9='两人胜于一人、盖同劳必获嘉赉、';
_Ecc4_10='苟有倾跌、可相扶持、惟孤身而倾跌、无扶持者、祸哉其人、';
_Ecc4_11='二人同寝则暖、独寝焉得温乎、';
_Ecc4_12='一人为敌所败、二人可抵御之、三合之绳、不易断也、○';
_Ecc4_13='贫而有智之少者、愈于愚而拒谏之老王、';
_Ecc4_14='盖少者在其国生而贫乏、出狱而为王焉、';
_Ecc4_15='我见日下奔走之众、惟嗣位之少者是从、';
_Ecc4_16='其所辖之民众、不可胜数、而后人不之悦、斯亦虚空、乃为捕风、';
_Ecc5_1='诣上帝室、慎尔步履、盖前而听、愈于愚人献祭、以其不知所行乃恶也、';
_Ecc5_2='尔于上帝前、勿造次启口、勿心急出言、缘上帝在天、尔在地、故宜寡言、';
_Ecc5_3='多事致梦、多言致愚、';
_Ecc5_4='许愿于上帝、宜偿之勿缓、盖彼不悦愚者、所许者必偿之、';
_Ecc5_5='许愿不偿、宁不许愿、';
_Ecc5_6='勿纵尔口陷身于罪、勿于使者前曰、乃错误也、曷使上帝闻尔声而怒、败尔手之所为、';
_Ecc5_7='梦多词繁、内有虚空、惟当寅畏上帝、○';
_Ecc5_8='若在州中见贫者受虐、或见强者夺公义、勿以为异、盖有居位较高者鉴之、又有更高者在焉、';
_Ecc5_9='且地利属众庶、即王亦受田畴之供、○';
_Ecc5_10='好金者、得金而不知足、好富者、获利而不知餍、斯亦虚空、';
_Ecc5_11='货财增、食之者亦增、其主有何益哉、惟目睹之而已、';
_Ecc5_12='工人食无多寡、俱得安眠、富者以其丰裕、不得寝睡、○';
_Ecc5_13='我于日下见有大患、乃人存积货财、反自害也、';
_Ecc5_14='猝遭祸患、货财俱亡、如其生子、手无所有、';
_Ecc5_15='其出母胎、裸体而来、亦必如是而逝、劳而得者、手无可携、';
_Ecc5_16='若何而来、亦若何而去、斯为大患、劳而捕风、有何益哉、';
_Ecc5_17='毕生饮食于暗、且多烦恼、遘疾逢怒、○';
_Ecc5_18='我所见为善为美者、人在上帝所赐有生之期、饮食而享于日下劳而得者、此乃其值也、';
_Ecc5_19='凡蒙上帝赐以资财富有、俾能享受、而取其值、乐其所劳、此乃上帝之赐也、';
_Ecc5_20='彼不多念其在世之日、盖上帝应其中心之乐也、';
_Ecc6_1='我于日下见有一患、为重负于人、';
_Ecc6_2='有人焉、上帝赐之资财、富有尊荣、致其心之所欲、一无所缺、惟上帝使不得享、而他人享之、斯为虚空、亦为剧病、';
_Ecc6_3='人苟生百子、享寿高、历年久、而心不得享福、身不获安葬、我谓未盈期而生者、较彼尤愈、';
_Ecc6_4='以其虚而来、暗而去、厥名掩于幽暗、';
_Ecc6_5='未睹日光、无有知觉、较为安泰也、';
_Ecc6_6='其人生存、虽历千年而倍之、未尝享福、其终非同归一所乎、';
_Ecc6_7='人之勤劳、皆为其口、而不能餍其欲、';
_Ecc6_8='智者较愚者有何愈、贫者较达者有何愈、';
_Ecc6_9='目之睹、胜于欲之纵、斯亦虚空、乃为捕风、○';
_Ecc6_10='既有之人、早命以名、知其为人、不能与强于己者争、';
_Ecc6_11='增虚之事既多、于人有何益哉、';
_Ecc6_12='人之毕生、虚度之日如影、何者有益于彼、孰其知之、逝世之后、日下将有何事、孰能告之、';
_Ecc7_1='令名愈于宝膏、死日愈于生日、';
_Ecc7_2='入居丧之家、愈于入筵宴之家、盖死为众人之终、生者必心藏之、';
_Ecc7_3='忧戚愈于嬉笑、盖面有忧、致心正焉、';
_Ecc7_4='智者心在居丧之家、愚者心在欢乐之家、';
_Ecc7_5='聆智者之谴责、愈于听愚者之讴歌、';
_Ecc7_6='愚者之笑、犹釜底焚荆棘之声、斯亦虚空、';
_Ecc7_7='智者勒索、则成为愚、贿赂败人明哲、';
_Ecc7_8='事之终愈于事之始、心忍愈于心骄、';
_Ecc7_9='心勿遽怒、盖怒乃愚者所怀、';
_Ecc7_10='勿谓今不如古何耶、询此、乃不智也、';
_Ecc7_11='智之美同于业、有益于凡睹日光者、';
_Ecc7_12='智为护庇、金钱亦然、惟智能保人之生命、其益尤著、';
_Ecc7_13='当考上帝之作为、彼所曲者、孰能直之、';
_Ecc7_14='亨通之日宜喜乐、患难之日宜思维、上帝使二者互至、俾人不得料其后、○';
_Ecc7_15='有义人行义而陨没、有恶人行恶而长久、我于虚空之日、皆见之矣、';
_Ecc7_16='勿过于义、勿过于智、何为自取败亡耶、';
_Ecc7_17='勿作极恶、勿为愚昧、何为未及期而死耶、';
_Ecc7_18='有事可为、持此为美、彼亦勿舍、寅畏上帝者、必脱于诸难、○';
_Ecc7_19='智慧使哲人有能、愈于邑中十有司、';
_Ecc7_20='义者恒行善、而绝未干罪、世无其人、';
_Ecc7_21='人所言者、勿悉听之、免闻尔仆之诅、';
_Ecc7_22='盖尔屡诅人、尔心自知之、○';
_Ecc7_23='凡此诸事、我尝以智验之、自谓我将得智、惟智远我、';
_Ecc7_24='凡所有者、其理玄远深邃、孰能测之、';
_Ecc7_25='我转而决志究察智慧、与万事之原由、欲知恶之为愚、愚之为妄、';
_Ecc7_26='察知有妇、心为罟擭、手为绳索、较死尤苦、上帝所悦者、得以避之、惟罪人为其所陷、';
_Ecc7_27='传道者曰、我既一一察之、究其理之所以、则有得焉、';
_Ecc7_28='我心所求、犹未遇者、千男之中、我得其一、众女之中、不得其一、';
_Ecc7_29='我察而知、上帝造人、本为正直、而人所谋、机巧百出、';
_Ecc8_1='孰如智者、孰达事理乎、人有智慧、光辉见于其面、厉色变更、';
_Ecc8_2='我曰、当守王命、因指上帝而誓矣、';
_Ecc8_3='事王勿急退、勿怙恶、盖王所悦者则行之、';
_Ecc8_4='王言有权、孰能语之曰、尔何为哉、';
_Ecc8_5='守命之人、不遇祸患、智者之心、识时知鞫、';
_Ecc8_6='事有其时、鞫有其期、以人之重负难堪也、';
_Ecc8_7='未来之事、彼不之知、其事之终、孰能告之、';
_Ecc8_8='人无权以制生气、亦无权以制死日、临陈不得幸免、行恶不能自救、○';
_Ecc8_9='此皆我所见者、专心详察日下所作诸事、见操权者、有时使人受害、';
_Ecc8_10='又见作恶者葬而归墓、行正者离乎圣地、见忘于邑中、斯亦虚空、';
_Ecc8_11='行恶定罪、而不即罚、人则决志为恶、';
_Ecc8_12='罪人作恶百次、而享遐龄、然我深知寅畏上帝者、必获福祉、';
_Ecc8_13='惟彼恶者、不获福祉、不享遐龄、其日如影、以其不畏上帝也、';
_Ecc8_14='世有虚空之事、有义人所遭、依恶人所作、有恶人所遇、依义人所为、我谓斯亦虚空、';
_Ecc8_15='我遂揄扬喜乐、盖饮食欢愉、人在日下无愈于此、上帝使人生于日下、此福恒在勤劳之中、○';
_Ecc8_16='我专心欲明智慧、而察世间之事、有昼夜不寐者、';
_Ecc8_17='我见上帝之经纶、知人不能测日下所为之事、虽劳而求之、终不能得、智者虽欲知之、亦不能得也、';
_Ecc9_1='凡此诸事、我决志详察之、则知义者与智者、及其作为、咸在上帝之手、或蒙爱、或见恶、人不之知、悉在其前、';
_Ecc9_2='众之所遭、初无或异、义者、恶者、仁者、洁者不洁者、祭者不祭者、所遇惟一、善人如何、罪人亦如何、发誓者如何、畏誓者亦如何、';
_Ecc9_3='众之所遇皆同、此乃日下诸事之患、人心充盈于恶、毕生狂妄为怀、后惟死者是归、';
_Ecc9_4='得与生人并列、犹有望焉、盖生之犬、愈于死之狮也、';
_Ecc9_5='生者知必死、而死者无所知、不复获赏、不见记忆、';
_Ecc9_6='所好所恶所妒嫉、早已消亡、彼于日下所经营、永不与焉、○';
_Ecc9_7='其往乐意以食饼、欢心以饮酒、盖上帝悦尔所为也、';
_Ecc9_8='尔衣当恒洁白、尔首勿缺香膏、';
_Ecc9_9='上帝所畀尔于日下生存之期、咸属虚空、当与所爱之妻、欢然度日、此为尔于日下毕生操作、所得之值也、';
_Ecc9_10='尔手可为者、当尽力为之、缘尔将至之阴府、无工作、无筹画、无知识、无智慧、○';
_Ecc9_11='我转观日下、疾趋者未必先至、力战者未必获胜、智者未必得食、达者未必得财、有技能者未必蒙恩宠、凡事皆由时势而成、';
_Ecc9_12='人不自知其时、鱼入于网、鸟罹于罗、患难猝临之日、世人陷于其中、亦若是也、○';
_Ecc9_13='我于日下、见有智慧、且以为大、';
_Ecc9_14='有一小邑、其人鲜少、有一大王至而围之、筑高垒以攻之、';
_Ecc9_15='邑有贫而智者、用智以拯其城、而无人记忆之、';
_Ecc9_16='我则曰、智愈于力、然贫者之智、为人蔑视、言不见听、';
_Ecc9_17='智者之言、静而听之、愈于魁愚人者之喧呼、';
_Ecc9_18='智慧愈于战具、仅一罪人、能败诸善、';
_Ecc10_1='死蝇使制香者之膏、发其恶臭、人之愚妄虽小、足败智慧尊荣、';
_Ecc10_2='智者之心在右、愚者之心在左、';
_Ecc10_3='愚者行于途、适形其无智、乃谓众曰、尔愚人也、';
_Ecc10_4='执政者怒尔、勿去位、盖柔顺可免大过、';
_Ecc10_5='我于日下、见有一患、似出于执政者之错误、';
_Ecc10_6='即置愚者于高位、坐富者于下座也、';
_Ecc10_7='又见奴仆乘马、牧伯徒行如仆、';
_Ecc10_8='掘阱者、必自陷其中、穴墙者、必为蛇所啮、';
_Ecc10_9='移石者必受伤、劈木者必遭险、';
_Ecc10_10='斧钝不砺其锋、则费力尤多、惟智慧使人获益、';
_Ecc10_11='未施术而蛇啮人、则术士无所裨、';
_Ecc10_12='智者之口出惠言、愚者之口吞乎己、';
_Ecc10_13='其口所言、始则愚昧、终则狂妄、';
_Ecc10_14='愚者多言、将来之事、人所不知、身后之事、孰能预告、';
_Ecc10_15='愚者之劳致惫、不识入邑何由、○';
_Ecc10_16='王为幼稚、牧伯晨宴、斯邦祸矣、';
_Ecc10_17='王出世胄、牧伯饮食以时、以补精力、不致沉湎、斯邦福矣、';
_Ecc10_18='人惰则榱陷、手懈则屋漏、';
_Ecc10_19='人为欢乐而设宴、酒可娱其生、金可应诸用、';
_Ecc10_20='毋于内心诅君王、毋于卧室诅富人、盖飞鸟必扬尔声、羽族必述其事也、';
_Ecc11_1='投尔粮于水面、历多日必得之、';
_Ecc11_2='分给于七人八人、以尔不知将有何灾降于地也、';
_Ecc11_3='云充以雨、则注于地、树向南或向北而倒、终在所倒之处、';
_Ecc11_4='占风者不播种、瞻云者不刈获、';
_Ecc11_5='风之由来、孕妇之胎、其骨如何而长、尔既不知、则成万事之上帝、其所经营、尔亦不知也、';
_Ecc11_6='朝宜播尔种、夕勿罢尔手、缘尔不知彼此孰茂、或二者俱佳、';
_Ecc11_7='光诚美矣、目睹日华、甚可悦焉、';
_Ecc11_8='人享遐龄、皆宜喜乐、惟当念及幽暗之日必多、将来之事、悉属虚空、○';
_Ecc11_9='维尔少者、幼时其欣喜、中心欢忭、行尔心所欲、视尔目所悦、惟当知上帝必为此诸事鞫尔、';
_Ecc11_10='故当心屏忧愁、身去邪恶、因稚齿与英年、悉属虚空、';
_Ecc12_1='时当少壮、困苦之日未临、所谓不悦之年未至、宜念造尔之主、';
_Ecc12_2='即在日月星辰之光、未及晦冥、雨后之云、未及复起、';
_Ecc12_3='维时、守宅者必战栗、有力者必伛偻、旋磨者稀而止、窥牖者昏而暗、';
_Ecc12_4='临街之门将闭、旋磨之声渐微、禽鸟起鸣、歌女音低、';
_Ecc12_5='登高则恐惧、行路则悚惶、杏树放葩、蝗虫体重、酸豆失其补力、人归永居之所、吊者往来于衢、';
_Ecc12_6='银索断、金盂毁、水瓶破于泉旁、辘轳折于井上、';
_Ecc12_7='尘返于地、神归于赋之之上帝、';
_Ecc12_8='传道者曰、虚空之虚空、万事虚空、○';
_Ecc12_9='传道者既智、则以知识诲民、寻思考察、广序箴言、';
_Ecc12_10='传道者搜索嘉言、循正直而书实语、';
_Ecc12_11='智者之言若刺、会师之言、其牢若钉、皆为一牧所赐、';
_Ecc12_12='我子、且当受劝、多著终无底止、多学必致身惫、○';
_Ecc12_13='事之要义、尚其听之、寅畏上帝、守其诫命、此乃人所当行、';
_Ecc12_14='盖人之所为、及诸隐微之事、或善或恶、上帝必鞫之、';
_Son1_1='诸歌之雅者、所罗门所作也、○';
_Son1_2='耶路撒冷女论所罗门曰愿彼以口吻我、因尔爱情、愈于酒醴、';
_Son1_3='尔膏香而美、尔名如膏之倾注、故众女爱汝、';
_Son1_4='书拉密女谓其良人曰王携我入宫闱、尔其为我先导、我则随尔疾趋、耶路撒冷女曰我侪因尔而欢乐、叙尔爱情、愈于酒醴、众女之爱汝宜也、○';
_Son1_5='书拉密女曰耶路撒冷诸女欤、我颜虽黑、犹为佳丽、即黑如基达之幕、美如所罗门之帱、';
_Son1_6='勿因我颜微黑、为日所暴、而加睨视、同母之子怒予、使守其葡萄园、而己之园、则未守焉、';
_Son1_7='我心所爱者、尔牧羊于何所、亭午息之于何方、请以告我、我于尔同俦群羊之侧、何为如蒙面者乎、';
_Son1_8='耶路撒冷女曰诸女之美者、如尔不知、宜踵群羊之迹、牧尔山羊之羔于牧人幕侧、○';
_Son1_9='所罗门曰我之嘉偶、我视尔若法老驾车之骏马、';
_Son1_10='尔之两颊、因发辫而秀美、尔项炫以贯珠、';
_Son1_11='我必为尔制金链、间以银星、';
_Son1_12='书拉密女思其良人曰王坐于榻、我之那达发其芬芳、';
_Son1_13='我所爱者如没药囊、恒在我怀、';
_Son1_14='我所爱者如凤仙花、在隐基底之葡萄园、';
_Son1_15='所罗门曰我之嘉偶、尔乃美好、尔诚美好、尔目如鸽、';
_Son1_16='书拉密女思其良人曰我所爱者、尔乃美好、可慕可悦、我侪之榻、其色青青、';
_Son1_17='我侪之室、香柏为梁、松木为椽、';
_Son2_1='我乃沙仑之水仙花、谷中之百合花、';
_Son2_2='所罗门曰我之嘉偶、在众女间、如荆棘中之百合花、';
_Son2_4='彼引我入宴所、以爱为旗、在于我上、';
_Son2_6='愿彼左手枕我首、右手抱我身、';
_Son2_7='耶路撒冷诸女欤、我以獐及野鹿嘱尔、勿挑拨爱情、待其自发、';
_Son2_8='又曰听之、乃我所爱者之声、彼逾山越陵而来、';
_Son2_9='我所爱者、如獐如鹿、立于壁后、向牖而望、由棂而窥、';
_Son2_10='我所爱者言曰、我嘉偶、我美人、其起与我偕往、';
_Son2_11='冬已过、雨已止、';
_Son2_12='遍地花开、治园之时已届、鸠声闻于我境、';
_Son2_13='无花果树稔其实、葡萄舒蕊吐其香、我嘉偶、我美人、其起与我偕往、';
_Son2_14='我之鸽欤、尔于磐之隙中、岩之隐处、俾我见尔容、闻尔声、尔声柔和、尔容秀美、';
_Son2_15='女乃歌曰为我捕狐、即毁葡萄之小狐、因我葡萄已舒蕊矣、';
_Son2_16='又曰我所爱者属我、我亦属彼、彼牧羊于百合花间、';
_Son2_17='我所爱者、迨凉风起、日影逝时、尚其转而来归、如獐如鹿、在于溪峡、';
_Son3_1='深夜在床、求我心所爱者、求之不得、';
_Son3_2='自谓我必兴、遍行邑中、于通衢大道、求我心所爱者、求之不得、';
_Son3_3='遇巡城之卒、问之曰、我心所爱者、汝见之乎、';
_Son3_4='我甫离之、则遇我心所爱者、执之不令去、导入我母家、至生我者之室、';
_Son3_5='耶路撒冷诸女欤、我以獐及野鹿嘱尔、勿挑拨爱情、待其自发、';
_Son3_6='自野而来、状如烟柱、薰以没药乳香、及商贾之芳品、伊何人乎、';
_Son3_7='旁立者曰乃所罗门之轿、四周有以色列之武士六十、';
_Son3_8='皆执兵刃、而娴战鬬、腰各悬刀、以防夜警、';
_Son3_9='所罗门王以利巴嫩之木、为己作轿、';
_Son3_10='以银制柱、以金作底、以紫罽为座、铺以耶路撒冷众女之爱情、';
_Son3_11='郇之众女欤、其出而观所罗门王、彼冠冕旒、乃于婚宴之日、心喜之时、其母冠之、';
_Son4_1='所罗门曰我之嘉偶、尔乃美好、尔诚美好、目在帕内、显露若鸽、发若山羊群、卧于基列山麓、';
_Son4_2='齿若甫剪毛之群羊、上自浴沼、俱有双生、无一丧子、';
_Son4_3='唇如红线、口甚美好、额在帕内、见若裂榴、';
_Son4_4='领如大卫之台、为贮戎器所建、上悬千盾、咸为武士之干、';
_Son4_5='乳若麀鹿孪生之子、啮刍于百合花间、';
_Son4_6='我且适没药之山、乳香之冈、迨凉风起、日影逝时、';
_Son4_7='我之嘉偶、尔纯美好、绝无玷疵、';
_Son4_8='书拉密女之良人曰我新妇欤、与我由利巴嫩偕行、由利巴嫩与我偕行、自亚玛拿示尼珥黑门之巅、狮穴豹岩而下、';
_Son4_9='我姊妹、我新妇、尔夺我心、以美目一盼、项链一挂夺我心、';
_Son4_10='我姊妹、我新妇、尔之爱情、何其美好、尔之爱情、愈于酒醴、尔膏之馨、逾诸芳品、';
_Son4_11='我新妇欤、尔唇滴蜂房之蜜、舌下有蜜有乳、尔衣之香、若利巴嫩、';
_Son4_12='我姊妹、我新妇、乃为关锁之园、有禁之溪、有封之泉、';
_Son4_13='尔之所植、乃石榴园、中有佳果、并有凤仙花、那达树、';
_Son4_14='那达水仙、菖蒲桂树、及诸乳香、没药沉香、与芳品之最者、';
_Son4_15='尔乃园中之泉、活水之井、自利巴嫩涌出之川、';
_Son4_16='书拉密女曰北风其起、南风其来、吹拂我园、使发芬芳、愿我所爱者入其园、食其嘉果、';
_Son5_1='良人曰我姊妹、我新妇、我入我园、采我没药与香品、食我蜂房与甘蜜、饮我酒醴及乳酪、友朋其食之、良朋其饮之、且多饮之、';
_Son5_2='书拉密女曰我身寝而心寤、闻我所爱者之声、叩门曰、我姊妹、我嘉偶、我鸽、我完人欤、为我启门、我首蒙露、我发为夜露所霑、';
_Son5_3='我曰、我已解衣、焉能复衣、我已濯足、焉可再污、';
_Son5_4='我所爱者、伸手入于门隙、我则为之心动、';
_Son5_5='遂起、为所爱者启门、手滴没药、指滴没药之汁、沾濡门楗、';
_Son5_6='我为所爱者启门、惟彼已退而去、彼言时、我则魂消、求之不得、呼之莫应、';
_Son5_7='巡城之卒遇我、击而伤我、守垣者夺我帔、';
_Son5_8='耶路撒冷诸女欤、如遇我所爱者、我嘱尔告之、言我因爱致疾、';
_Son5_9='耶路撒冷女曰诸女之美者欤、尔所爱者、较他人所爱者、何所愈乎、尔所爱者、较他人所爱者何所愈、尔乃嘱我若此、';
_Son5_10='对曰我所爱者、色白而红、冠乎万人、';
_Son5_11='首若精金、发密而卷、色黑如鸦、';
_Son5_12='目若溪滨之鸽、洗涤以乳、止于满溢之溪、';
_Son5_13='颊若香花畦、又如香草垄、唇若百合花、且滴没药汁、';
_Son5_14='手若金管、嵌以黄玉、身若象牙、饰以碧玉、';
_Son5_15='胫若白石之柱、置于精金之座、形状如利巴嫩、秀美如香柏木、';
_Son5_16='其口甚甘、其人全体可爱、耶路撒冷诸女欤、此为我之所爱、我之良朋、';
_Son6_1='耶路撒冷女曰诸女之美者欤、尔所爱者何往、尔所爱者、转而归于何所、我与汝共寻之、';
_Son6_2='对曰我所爱者、乃入其园、至彼香花畦畔、牧群羊于诸园、且采百合之花、';
_Son6_3='我所爱者属我、我亦属彼、彼牧羊于百合花间、';
_Son6_4='所罗门曰我之嘉偶、尔美好如得撒、艳丽如耶路撒冷、威仪如张帜之军、';
_Son6_5='尔目惊我、求尔转盼、尔发如山羊群、卧于基列山麓、';
_Son6_6='齿如群羊、上自浴沼、俱有双生、无一丧子、';
_Son6_7='额在帕内、见若裂榴、';
_Son6_8='后妃六十、嫔嫱八十、侍女无数、';
_Son6_9='我鸽我完人、则惟一焉、其母所独生、为生之者所珍爱、众女见之、称其有福、后妃嫔嫱、亦加揄扬、';
_Son6_10='显著如晨光、美如月、朗如日、威仪如张帜之军、斯何人哉、';
_Son6_11='书拉密女曰我下至胡桃园以观谷中鲜绿之植物、而知葡萄萌芽否、石榴着花未、';
_Son6_12='不意我心之欲、导我至民长之车间、';
_Son6_13='众曰、书拉密女欤、归哉归哉、归而使我观汝、曰、何为欲观书拉密女如观玛哈念之舞蹈乎、';
_Son7_1='宫女曰王女欤、尔足著履、何其美好、尔股丰润如玉、巧工所制、';
_Son7_2='腰若圆盂、不缺调和之酒、腹若积麦、环以百合之花、';
_Son7_3='乳若麀鹿孪生之子、';
_Son7_4='领若象牙之台、目若巴特拉并门旁之希实本沼、鼻若大马色相对之利巴嫩楼、';
_Son7_5='首若迦密、鬈发曼鬋、其色维紫、王为所系、';
_Son7_6='爱情在于诸乐、何其美好、可悦之甚、';
_Son7_7='所罗门曰尔之躯干有如棕树、乳若其果之累然、';
_Son7_9='口若旨酒、书拉密女曰为使我所爱者畅饮、流入寝者之口、';
_Son7_10='我属我所爱者、彼亦恋我、';
_Son7_11='我所爱者其来、尔我同往田野、宿于凤仙花间、';
_Son7_12='诘旦夙兴、适葡萄园、观葡萄萌芽舒蕊否、石榴着花未、在彼陈我爱情、';
_Son7_13='我所爱者、风茄吐香、门上有诸嘉果、新陈俱备、乃我为尔所蓄者、';
_Son8_1='愿尔为我兄弟、哺我母乳、遇尔于外、则可吻尔、无人轻视、';
_Son8_2='我必导尔、入我母家、受其训诲、饮尔以香醪、即我石榴之汁、';
_Son8_3='左手枕我首、右手抱我身、';
_Son8_4='耶路撒冷诸女欤、我嘱尔、勿挑拨爱情、待其自发、';
_Son8_6='女曰请尔怀我于心如印、置我于臂如章、爱情强若死亡、妒忌酷如阴府、所发若火、其焰甚烈、';
_Son8_7='惟此爱情、多水不能灭之、诸河不能没之、人若倾家以易爱情、必见轻视、';
_Son8_8='女忆兄言曰我有小妹、尚未长乳、议婚之日、我将何为、';
_Son8_9='如彼为城垣、则必为之建银楼、如彼为门户、则必阑之以柏板、';
_Son8_10='女曰我乃城垣、我乳若楼、彼则视我如得安焉、';
_Son8_11='所罗门有葡萄园、在巴力哈们、租于守者、为其果实、必纳千金、';
_Son8_12='我之葡萄园仍在我前、所罗门欤、尔可得其一千、守果者得二百、';
_Son8_13='良人曰尔居园者、同俦欲闻尔声、请使我聆之、';
_Son8_14='女乃歌曰我所爱者、尔其疾趋、如獐如鹿、在于芬芳之山、';
_Isa1_1='犹大国乌西雅、约坦、亚哈斯、希西家、相继为王时、亚摩斯子以赛亚、所得论犹大与耶路撒冷之启示、○';
_Isa1_2='天其听之、地其侧耳、盖耶和华言曰、我抚养诸子、而彼背逆我、';
_Isa1_3='牛识其主、驴识主槽、惟以色列不识、我民不思、';
_Isa1_4='噫、干罪之邦、负咎之民、作恶之辈、妄行之子、离弃耶和华、轻视以色列之圣者、疏而远之、';
_Isa1_5='曷仍为逆、致复受挞、首尽病、心尽疲、';
_Isa1_6='自顶至踵、体无完肤、惟创与瘀、及新伤痕、未合未裹、未润以油、';
_Isa1_7='尔地荒芜、尔邑焚毁、尔之土壤、外人吞于尔前、为其倾覆、遂致荒凉、';
_Isa1_8='锡安女见遗、犹葡萄园之庐、瓜田之舍、被围之邑、';
_Isa1_9='如万军之耶和华、不为我侪少留遗民、则必若所多玛、犹蛾摩拉矣、○';
_Isa1_10='尔所多玛之牧伯、其听耶和华之言、尔蛾摩拉之人民、侧耳聆我上帝之训、';
_Isa1_11='耶和华曰、尔献祭品众多、与我何与、牡羊之燔祭、肥畜之脂膏、我已厌之、犊血羔血、与牡山羊之血、我不悦之、';
_Isa1_12='尔来觐我、践我院宇、谁命之者、';
_Isa1_13='虚有之礼物、勿复献之、馨香我所憎、月朔安息集会为可恶、作恶而守肃会、我不容之、';
_Isa1_14='尔之月朔节期、我心恶之、以为重负、倦于担荷、';
_Isa1_15='尔举手、我则掩目、尔多祷、我不俯听、尔手盈以血也、';
_Isa1_16='尔其洗涤自洁、去尔恶行于我目前、';
_Isa1_17='止息行恶、学习行善、寻求公义、惩治强暴、为孤子伸冤、为嫠妇辨屈、○';
_Isa1_18='耶和华曰、尔曹其来、尔我互辩、尔罪虽丹如朱、将白如雪、虽红若绛、将白若毛、';
_Isa1_19='如尔愿之而顺从、则可食地之美产、';
_Isa1_20='如尔不愿而悖逆、则为刃所吞、耶和华口言之矣、○';
_Isa1_21='噫、忠信之邑、变为妓矣、昔盈公正、义处其中、今则杀人者居焉、';
_Isa1_22='尔银为滓、酒杂以水、';
_Isa1_23='尔之牧伯悖逆、党于盗贼、好贿赂、索苞苴、不伸孤子之冤、不理嫠妇之讼、○';
_Isa1_24='缘此、万军之主耶和华、以色列之能者曰、噫嘻、我将泄忿于我仇、报复于我敌、';
_Isa1_25='措手于尔、尽链尔渣滓、悉去尔杂质、';
_Isa1_26='复尔士师如初、谋臣如昔、厥后尔必称为公义之城、忠信之邑、';
_Isa1_27='锡安必见赎以公、其归正者见赎以义、';
_Isa1_28='悖逆与获罪者同亡、离弃耶和华者被灭、';
_Isa1_29='尔必因所悦之橡而羞惭、为所择之园而愧怍、';
_Isa1_30='盖尔必似枯叶之橡、无水之园、';
_Isa1_31='强者如乱麻、所作如火星、相遇必焚、无人扑灭、';
_Isa2_1='亚摩斯子以赛亚、所得论犹大与耶路撒冷之预言、○';
_Isa2_2='越至末日、耶和华室之山必坚立、为众山之冠、超乎诸岭、万邦汇之、';
_Isa2_3='众民将往而言曰、其来、我侪登耶和华之山、诣雅各上帝之室、彼将教我以其道、我将履于其途、盖法律自锡安而出、耶和华之言、由耶路撒冷而来、';
_Isa2_4='彼将行鞫于列邦、解决于众民、俾其以剑制犁、以戈制镰、国不兴戎相攻、人不复习战、○';
_Isa2_5='雅各家其来、共行于耶和华光辉之中、';
_Isa2_6='盖尔民雅各家、充乎东方之俗、效非利士人为巫觋、且与异邦结盟、故尔弃之、';
_Isa2_7='其地满以金银、货财无算、盈以马匹、车乘无数、';
_Isa2_8='其地偶像充斥、崇拜己手所作、己指所造、';
_Isa2_9='贱者屈、尊者降、尔勿赦之、';
_Isa2_10='宜入于磐岩、匿于尘土、以避耶和华之威烈、及其赫赫之荣光、';
_Isa2_11='是日也、人之高视必降、人之骄矜必卑、惟耶和华独见崇高、';
_Isa2_12='盖万军之耶和华、将有一日临及骄矜者、狂傲者、自高者、降之为卑、';
_Isa2_13='亦临及利巴嫩高大之香柏、巴珊之橡树、';
_Isa2_14='暨诸崇山峻岭、';
_Isa2_15='崇高之台榭、巩固之城垣、';
_Isa2_16='他施之舟、可悦之物、';
_Isa2_17='是日也、人之高志必降、人之骄矜必卑、惟耶和华独见崇高、';
_Isa2_18='凡诸偶像、尽归消亡、';
_Isa2_19='耶和华兴起震动大地之时、人将入于岩之窟、地之穴、以避耶和华之威烈、及其赫赫之荣光、';
_Isa2_20='是日也、人之金银偶像、为崇拜而造者、必投之鼹鼠蝙蝠、';
_Isa2_21='耶和华兴起、震动大地之时、人将入于岩之穴、磐之隙、以避耶和华之威烈、及其赫赫之荣光、';
_Isa2_22='勿恃世人、彼之生气、仅在鼻中、何足算哉、';
_Isa3_1='万军之主耶和华、将去耶路撒冷及犹大之梃与杖、即其所恃之粮、所赖之水、';
_Isa3_2='除其勇士、战士、士师、先知、卜人、长老、';
_Isa3_3='五十夫长、贵介、谋士、良工、术士、';
_Isa3_4='我将使童稚为其长、孩提主其治、';
_Isa3_5='人民相虐、邻里相残、少凌长、卑侮尊、';
_Isa3_6='或在父家持其兄弟曰、尔有衣、可为我长、此倾覆者、归尔掌握、';
_Isa3_7='维时、其人扬声言曰、我不为医、我家无粮无衣、不可立我为民长也、';
_Isa3_8='耶路撒冷颓败、犹大倾覆、因其所言所行、逆耶和华、触厥威荣之目、';
_Isa3_9='彼之容貌、自为之证、犹所多玛自著其罪、而不之掩、祸哉其人、自取其害、';
_Isa3_10='宜语义者福矣、必食其行之果、';
_Isa3_11='祸哉恶人、必遘凶殃、将依其手所为而受报也、';
_Isa3_12='至于我民、童稚虐之、妇女治之、噫嘻我民、导者诱尔、毁尔蹊径、○';
_Isa3_13='耶和华将起而辩论、立而审鞫斯民、';
_Isa3_14='耶和华将诘其民长与牧伯曰、吞噬葡萄园者尔也、掠贫民之物、藏于尔室、';
_Isa3_15='万军之主耶和华曰、尔曹压制我民、挫折贫人之面、果何为哉、○';
_Isa3_16='耶和华又曰、锡安女骄傲、行而延颈、送目流盼、碎步袅娜、足音铿锵、';
_Isa3_17='故主必使其顶结痂、耶和华必露其下体、';
_Isa3_18='是日也、主必除其足钏之饰、及其髻网、月筓、';
_Isa3_19='耳环、手钏、面帕、';
_Isa3_20='冠巾、足链、文绅、香盒、符箓、';
_Isa3_21='指环、鼻环、';
_Isa3_22='吉服、长袍、帔肩、荷囊、';
_Isa3_23='手镜、衵服、缠头之巾、被身之布、';
_Isa3_24='以臭代香、以索代绅、以童首代重发、以麻布代华服、以烙印代姿容、';
_Isa3_25='尔之丁男仆于锋刃、武士死于战陈、';
_Isa3_26='邑门悲哀号啕、锡安女寂寞、而坐于地焉、';
_Isa4_1='是日也、七妇持一男曰、我侪衣食自给、惟许我称以尔名、其洒我耻、○';
_Isa4_2='是日也、耶和华之萌蘖、既美且荣、其地所产、于以色列免难者为嘉物、';
_Isa4_3='凡遗于锡安、存于耶路撒冷、在耶路撒冷录于生籍者、得称为圣、';
_Isa4_4='即在主藉公义之灵、毁灭之灵、涤锡安女之污、洗耶路撒冷之血时也、';
_Isa4_5='耶和华必于锡安山遍地、及厥诸会、昼作云烟、夜烛火焰、盖荣光之上、将有覆帱、';
_Isa4_6='且有幕为昼荫、以避暑热、又为庇所、以避飓风暴雨焉、';
_Isa5_1='我为良友而歌、论其葡萄园曰、良友有园、在彼山冈、其地膏腴、';
_Isa5_2='垦地除石、以葡萄之嘉种、植于其中、建台凿醡、冀结佳果、反生野果、';
_Isa5_3='耶路撒冷居民、及犹大人欤、今可在我与葡萄园之间、辨其是非、';
_Isa5_4='我于葡萄园所为者、又何加焉、冀结佳果、反生野果何也、';
_Isa5_5='今我示尔、我葡萄园、何以处之、我必撤其篱、俾见吞噬、毁其垣、俾遭蹂躏、';
_Isa5_6='使之荒芜、不治不锄、荆棘蒺藜滋长、命云不雨、';
_Isa5_7='夫万军耶和华之葡萄园、即以色列家、其所悦之树、乃犹大人也、冀其公、反见暴虐、冀其义、反有哀号、○';
_Isa5_8='增其第宅、广其田畴、致无隙地、独居于中、祸哉其人、';
_Isa5_9='万军之耶和华附我耳曰、诚哉、许多第宅、将为荒芜、虽广且美、无人居之、';
_Isa5_10='葡萄园三十亩、将产酒一罢特、谷种一贺梅尔、仅产谷一伊法、';
_Isa5_11='夙兴纵饮醇醪、迨及昏夜、沉湎于酒、祸哉其人、';
_Isa5_12='筵间备有琴瑟鼗笛、加之以酒、不顾耶和华之工、不思其手所作、';
_Isa5_13='是以我民因无知而被虏、尊者饥困、庶民燥渴、';
_Isa5_14='阴府大纵其欲、孔张厥口、彼之尊荣、与其众庶繁华、及宴乐者、俱陷于中、';
_Isa5_15='贱者屈、尊者卑、目高者降、';
_Isa5_16='惟万军之耶和华以公而崇高、维圣之上帝以义而见圣、';
_Isa5_17='斯时羔羊啮刍、如在己苑、富厚者之荒田、旅人食其所产、○';
_Isa5_18='以虚伪为绳引邪恶、如以曳车之索牵罪戾、祸哉其人、';
_Isa5_19='彼曰、愿其速成厥功、俾我见之、愿以色列圣者所谋速临、俾我知之、';
_Isa5_20='谓善为恶、谓恶为善、以光为暗、以暗为光、以苦为甘、以甘为苦、祸哉其人、';
_Isa5_21='自视为智、自以为慧、祸哉其人、';
_Isa5_22='勇于饮酒、能调醇醪、';
_Isa5_23='受贿而义恶人、夺义人之义、祸哉其人、';
_Isa5_24='故若禾稿焚于火、枯草销于焰、其根将朽、其花飞扬若尘、因其废弃万军耶和华之律、藐视以色列圣者之言、';
_Isa5_25='故耶和华之烈怒、及于其民、伸手击之、山岳震动、尸如街衢之粪土、然其怒未息、其手尚伸焉、';
_Isa5_26='彼将建纛、以招远邦、自地极而号召之、则疾趋而至、';
_Isa5_27='其中无惫者、无踬者、不寝不寐、腰带弗解、履带弗断、';
_Isa5_28='其矢既利、其弓悉张、马蹄如火石、车轮如旋风、';
_Isa5_29='其吼若牝狮、其鸣若稚狮、咆哮攫食、曳之而去、莫之能救、';
_Isa5_30='是日也、敌向之咆哮、若海涛澎湃、人望其地、则见幽暗艰苦、其光晦于密云、';
_Isa6_1='乌西雅王崩之年、我见主坐于崇高之位、衣裾充满殿宇、';
_Isa6_2='撒拉弗侍立其侧、各有六翼、以二翼蔽面、二翼覆足、二翼飞翔、';
_Isa6_3='交相呼曰、圣哉、圣哉、圣哉、万军之耶和华、其荣充乎寰宇、';
_Isa6_4='门阈之基、因呼者之声而震动、室盈以烟、';
_Isa6_5='我曰、祸哉我也、亡矣、我乃唇秽之人、居于唇秽民中、而目睹大君、万军之耶和华也、';
_Isa6_6='撒拉弗之一、飞而就我、手执爇炭、以钳取诸坛者、';
_Isa6_7='著于我口、曰、斯著尔口、尔愆已除、尔罪巳赦矣、';
_Isa6_8='我闻主声曰、予将谁遣、孰为我侪往、我曰、我在此、其遣我、';
_Isa6_9='曰、往告斯民云、尔其听之而不悟、视之而不明、';
_Isa6_10='使斯民心顽、耳聋、目瞆、免以目视、耳听、心悟、转移而得医焉、';
_Isa6_11='我曰、主欤、将至何时、曰、迨诸邑荒凉、无有居者、室庐阒寂、田亩荒芜、';
_Isa6_12='耶和华远徙其民、斯土遂极萧条、';
_Isa6_13='假令其中尚存什一、亦被焚毁、若栗与橡、经伐留干、其干乃圣裔也、';
_Isa7_1='当犹大王乌西雅孙、约坦子亚哈斯时、亚兰王利汛、以色列王、利玛利子比加、上攻耶路撒冷、不克、';
_Isa7_2='或告大卫家曰、亚兰与以法莲结盟、王与众民、中心战栗、若林木为风所摇、○';
_Isa7_3='耶和华谕以赛亚曰、尔与尔子施亚雅述、出迎亚哈斯于上沼之沟头、漂工田之大路、';
_Isa7_4='谓之曰、尔其谨慎静谧、勿因此余烬、有烟之二炬、利汛亚兰、及利玛利子之烈怒、畏惧心怯、';
_Isa7_5='亚兰与以法莲、及利玛利子、同谋害尔、';
_Isa7_6='曰、我侪其往犹大、扰而破之、立他比勒子为王、';
_Isa7_7='主耶和华曰、此谋不立、不成、';
_Isa7_9='盖亚兰之首为大马色、大马色之首为利汛、以法莲之首为撒玛利亚、撒玛利亚之首为利玛利子、六十五年之内、以法莲必败、不复为国、如尔弗信、则不坚立、○';
_Isa7_10='耶和华又谕亚哈斯曰、';
_Isa7_11='尔其求兆于尔上帝耶和华、或在深渊、或在高处、皆可、';
_Isa7_12='亚哈斯曰、我不求之、不试耶和华、';
_Isa7_13='以赛亚曰、大卫家、其听之、尔以劳人为细事乎、亦将劳我上帝乎、';
_Isa7_14='主自以兆予尔、将有处女怀妊生子、命名以马内利、';
_Isa7_15='彼将食酪与蜜、迨知弃恶择善、';
_Isa7_16='盖此子未知弃恶择善之先、尔所疾之二王、其国为墟、';
_Isa7_17='耶和华必使患难之日临尔、与尔民众、及尔父家、自以法莲叛离犹大、未有若此者、即亚述王为祸也、○';
_Isa7_18='是日也、耶和华必号召埃及河流远界之蝇、与亚述地之蜂、';
_Isa7_19='彼必咸至、集于荒谷、岩穴棘篱、与诸牧地、○';
_Isa7_20='是日也、主以所赁河外之刀、即亚述王、薙其首足之毛、去其髭须、○';
_Isa7_21='是日也、人畜犊一羊二、';
_Isa7_22='因乳多而食酪、凡遗于境内者、食酪与蜜、○';
_Isa7_23='是日也、昔有葡萄千株、值银一千之处、将生荆棘疾藜、';
_Isa7_24='人执弓矢而至、因其地遍满荆棘蒺藜也、';
_Isa7_25='凡邱阜之处、以锄治之者、因惧荆棘蒺藜、莫之敢往、第为牛牧羊践之区、';
_Isa8_1='耶和华谕我曰、其取大简、以人通用之文、书玛黑珥沙勒哈施罢斯、';
_Isa8_2='余召忠信之证、祭司乌利亚、与耶比利家子撒迦利亚记之、';
_Isa8_3='于是我与先知妇同室、怀妊生子、耶和华谕我曰、命名玛黑珥沙勒哈施罢斯、';
_Isa8_4='盖此子未识呼父呼母之先、大马色之货财、撒玛利亚所掠之物、被虏于亚述王、○';
_Isa8_5='耶和华复谕我曰、';
_Isa8_6='斯民厌弃西罗亚缓流之水、而悦利汛与利玛利之子、';
_Isa8_7='故主必使亚述王、及其威势、如大河之水、汹涌涨溢、出川逾岸、';
_Isa8_8='流入犹大、泛滥及项、以马内利欤、彼展其翼、遍于尔地、○';
_Isa8_9='列邦欤、任尔喧哗、终归糜烂、远人欤、尔其倾听、任尔束腰、而遭糜烂、任尔束腰、而遭糜烂、';
_Isa8_10='任尔共谋、终归无成、任尔发言、终必不立、因上帝偕我侪也、';
_Isa8_11='耶和华持我、示我勿蹈斯民之途、';
_Isa8_12='曰、斯民谓结盟、尔勿谓之、勿畏其所畏、勿视为可惧、';
_Isa8_13='当以万军之耶和华为圣、为尔所畏所惧、';
_Isa8_14='彼将为圣所、惟于以色列二家为踬石、为碍磐、于耶路撒冷居民为网罗、为机槛、';
_Isa8_15='多人因之颠仆而见折、陷于机槛而被获、○';
_Isa8_16='尔其束证词、缄法律、授我门人、';
_Isa8_17='耶和华掩面于雅各家、我仍徯而望之、';
_Isa8_18='我与耶和华所赐之子、为兆为征于以色列、乃由于居锡安山、万军之耶和华也、○';
_Isa8_19='或谓尔曰、巫觋术士、其声绵蛮微细、尔其求之、夫民岂不当求其上帝乎、讵为生者求死者哉、';
_Isa8_20='宜循法律与证词、若不依此而言、则不见晨光、';
_Isa8_21='彼必艰苦饥饿、经历斯土、饥则烦躁、咒其君王、诅其上帝、';
_Isa8_22='仰观于上、俯视于地、无非患难昏黑、及痛苦之幽暗、必被驱入晦冥矣、';
_Isa9_1='昔受痛苦者、将免幽暗、上帝昔使西布伦与拿弗他利地受辱、后将使沿海之路、约但河外、列邦之境得荣、';
_Isa9_2='处暗之民、得见大光、居阴翳之域者、有光照之、';
_Isa9_3='尔昌厥民、而益其乐、彼乐于尔前、如获稼之欢、犹分赃之喜、';
_Isa9_4='因其负重之轭、挞背之杖、暴者之梃、尔已折之、若于米甸之日、';
_Isa9_5='战士鼓噪之时、所擐之甲、及沾血之衣、俱必为薪、火焚之柴、';
_Isa9_6='盖有婴孩为我而生、有子锡予于我、其肩负荷国政、其名称为奇士、谋主、全能之神、恒久之父、和平之君、';
_Isa9_7='其政治与和平、有加无已、在于大卫之位、治理其国、以公以义建立之、保定之、自今迄于永远、万军耶和华之热中、将成此焉、○';
_Isa9_8='主发一言、及于雅各、临于以色列、';
_Isa9_9='维此众庶、以法莲与撒玛利亚居民将知之、彼心骄气傲、曰、';
_Isa9_10='砖既圮、我以凿石建之、桑既伐、我以香柏易之、';
_Isa9_11='故耶和华起利汛之敌以攻之、并激其仇、';
_Isa9_12='东有亚兰、西有非利士、张口吞噬以色列、然其怒未息、其手尚伸焉、○';
_Isa9_13='斯民仍未转向击之者、不寻求万军之耶和华、';
_Isa9_14='故一日之间、耶和华断以色列之首尾、棕枝与芦苇、';
_Isa9_15='长者尊者、首也、传妄语之先知、尾也、';
_Isa9_16='导民者诱入迷途、受导者沦胥以亡、';
_Isa9_17='故主不悦其丁男、不恤其孤寡、因皆亵慢作恶、众口言妄、然其怒未息、其手尚伸焉、○';
_Isa9_18='夫恶如火之燎、焚毁荆棘蒺藜、燃乎丛林、烟柱上腾、';
_Isa9_19='因万军耶和华之震怒、斯土被毁、民如柴薪、不相顾恤、';
_Isa9_20='有夺于右者而仍饥、有食于左者而不饱、各啮己臂之肉、';
_Isa9_21='玛拿西吞噬以法莲、以法莲吞噬玛拿西、二者同攻犹大、然其怒未息、其手尚伸焉、';
_Isa10_1='立不义之律、录乖戾之词、';
_Isa10_2='屈枉贫乏、不予公断、夺我穷民之理、攘夺嫠妇、劫掠孤儿、祸哉其人、';
_Isa10_3='当受罚之日、灾祸遥临、尔将何为、求拯济于何人、置货财于何处、';
_Isa10_4='惟伏于被俘者之中、仆于见杀者之下、然其怒未息、其手尚伸焉、○';
_Isa10_5='亚述为我震怒之梃、其手所持、乃我忿恚之杖、';
_Isa10_6='我遣之攻亵慢之邦、令其击我所恚之民、虏之掠之、且蹂躏之、若街衢之泥涂、';
_Isa10_7='惟其意不如是、其心不思此、乃欲肆行败坏、翦灭多邦、';
_Isa10_8='曰、我之牧伯、非皆为王乎、';
_Isa10_9='迦勒挪非若迦基米施乎、哈马非若亚珥拔乎、撒玛利亚非若大马色乎、';
_Isa10_10='我手已及偶像之国、其雕像、越于耶路撒冷与撒玛利亚之偶像、';
_Isa10_11='我所行于撒玛利亚、与其偶像者、岂不亦行于耶路撒冷、与其偶像乎、○';
_Isa10_12='主于锡安山、及耶路撒冷、既毕乃事、必讨亚述王心骄之行为、目高之狂傲、';
_Isa10_13='彼曰、我之所为、乃以己手之力、己心之智、我固聪慧、曾移列国之界、虏其货财、犹如强者倾覆居位之人、';
_Isa10_14='我得列国之货财、若取诸巢、我略全地、若拾遗卵、无有鼓翼、启口鸣噪者也、○';
_Isa10_15='夫斧岂对用斧而斫者自伐乎、锯岂对运锯者自矜乎、是犹梃运彼举之者、杖举夫非木者、';
_Isa10_16='缘此、万军之主耶和华、将使肥者为瘠、其货财之下、如爇火而焚、';
_Isa10_17='以色列之光为火、其圣者为焰、一日之间、毁其荆棘蒺藜、';
_Isa10_18='爇其茂林腴田之荣华、身心俱灭、势如病者日渐衰颓、';
_Isa10_19='其林遗木无几、童稚可记录之、○';
_Isa10_20='是日也、以色列之遗民、与雅各家免难之人、不复恃击之者、惟诚赖以色列之圣者耶和华、';
_Isa10_21='维彼遗民、即雅各之遗民、将归于大能之上帝、';
_Isa10_22='以色列乎、尔民虽如海沙、而旋归者仅遗民耳、毁灭已定、由于公义之洋溢也、';
_Isa10_23='盖万军之主耶和华、必行毁灭于全地、斯乃所预定焉、○';
_Isa10_24='万军之主耶和华曰、我居锡安之民欤、虽亚述击尔以梃、加尔以杖、仿乎埃及、尔勿惧之、';
_Isa10_25='历时无几、我息怒于尔、则迁怒而灭之、';
_Isa10_26='万军之耶和华、将举鞭击彼、如昔于俄立磐击米甸人、将举梃击之、如昔于海击埃及人、';
_Isa10_27='是日也、其负离乎尔肩、其轭释于尔项、厥轭见折、肥壮故也、○';
_Isa10_28='敌至亚叶、过米矶仑、屯辎重于密抹、';
_Isa10_29='越乎险隘、宿于迦巴、拉玛震惊、扫罗之基比亚人奔逃、';
_Isa10_30='迦琳女乎、尔其大声而呼、莱煞人乎、尔其侧耳而听、哀哉亚拿突乎、';
_Isa10_31='玛得米那奔溃、基柄居民逃匿、';
_Isa10_32='是日驻军于挪伯、挥手向锡安女之山、即耶路撒冷之冈也、○';
_Isa10_33='万军之主耶和华、必以威烈伐其枝、雄干见斫、高者降卑、';
_Isa10_34='以铁斩其丛林、利巴嫩为力士所毁、';
_Isa11_1='耶西之干、将生萌蘖、其枝结实、由于其根、';
_Isa11_2='耶和华之神必临之、即智慧明哲之神、谋略才能之神、知识与寅畏耶和华之神也、';
_Isa11_3='彼以寅畏耶和华为悦、不依目见而鞫、不依耳闻而拟、';
_Isa11_4='秉公义以鞫贫乏者、持中正以拟世之谦卑者、以口杖击斯土、以唇气杀恶人、';
_Isa11_5='义以束腰、信以束身、';
_Isa11_6='狼与羔羊同居、豹与山羊同卧、稚狮与牛犊肥畜共处、幼童牵之、';
_Isa11_7='牛熊同食、其子共伏、狮将啮刍若牛、';
_Isa11_8='乳哺之婴、戏玩于蝮穴、方断乳者、置手于虺窟、';
_Isa11_9='在我圣山、悉无伤害、盖知耶和华之知识、充乎寰区、若水弥漫于海、○';
_Isa11_10='是日也、耶西之根、立为万民之纛、异邦归附、其驻跸之所、必有荣焉、○';
_Isa11_11='是日也、主复举手、救其遗民、使自亚述、埃及、巴忒罗、古实、以拦、示拿、哈马、及诸海岛而归、';
_Isa11_12='向列邦建纛、集以色列之被逐者、自地四极、聚犹大之离散者、';
_Isa11_13='以法莲之妒必泯、犹大之敌必绝、以法莲不妒犹大、犹大不扰以法莲、';
_Isa11_14='二国西击非利士之境、虏东方之民、加手于以东及摩押、亚扪族亦顺服焉、';
_Isa11_15='耶和华将竭埃及海股、挥手河上、加以烈风、击之分为七川、使人著屦以涉、';
_Isa11_16='俾归自亚述之遗民、得有大路、若以色列出埃及然、';
_Isa12_1='是日也、尔将曰、耶和华欤、我称谢尔、昔尔怒我、今怒已息、且慰藉我、';
_Isa12_2='上帝为我之拯救、我恃之而无恐、盖主耶和华、为我能力、为我歌颂、为我之拯救也、';
_Isa12_3='尔曹将于拯救之泉、欣然汲水、';
_Isa12_4='是日尔曰、当称谢耶和华、呼吁其名、宣其所为于列邦、称其名为崇高、';
_Isa12_5='歌颂耶和华、因其所为烜赫、宜播扬于寰区、';
_Isa12_6='锡安之居民欤、尔其大声欢呼、盖以色列之圣者、于尔中为大也、';
_Isa13_1='亚摩斯子以赛亚、所见论巴比伦之预示、○';
_Isa13_2='建纛童山、扬声挥手而招之、俾入显者之门、';
_Isa13_3='我已命我所区别者、召我骄乐之杰士、以泄我忿、';
_Isa13_4='山中喧哗、若民熙攘、诸国会集、厥声轰阗、万军之耶和华、核数军旅以战、';
_Isa13_5='彼众来自远方、至自天涯、乃耶和华与其忿恚之具、尽灭斯土、○';
_Isa13_6='尔其号泣、盖耶和华之日伊迩、殄灭自全能者而来、';
_Isa13_7='故众手将弱、人心俱怯、';
_Isa13_8='彼必惊惶、痛楚愁惨、其痛苦也、若临产之妇、相顾骇愕、面如火焰、';
_Isa13_9='耶和华之日将至、其势残酷、具有忿恚震怒、以致斯土荒芜、罪人灭于其中、';
_Isa13_10='天星列宿、其光不著、日出而暗、月不扬辉、';
_Isa13_11='我必缘邪慝而罚斯世、因罪愆而惩恶人、止骄者之傲、抑暴者之高、';
_Isa13_12='使人寡于兼金、较俄斐之精金尤少、';
_Isa13_13='万军之耶和华忿恚震怒之日、我必使天震动、使地摇撼、离乎其所、';
_Isa13_14='人如被逐之麀、无牧之羊、各归其族、各奔其地、';
_Isa13_15='遇敌者必被刺、见执者亡于刃、';
_Isa13_16='婴孩被掷而碎、彼所目击、其室见劫、其妻被玷、○';
_Isa13_17='我激玛代人攻之、彼不视银为贵、不以金为悦、';
_Isa13_18='其弓击杀少壮、不恤胎孕、其目不惜孩提、';
_Isa13_19='巴比伦乃列国中之尊荣、迦勒底人所夸之华美、将若所多玛蛾摩拉、为上帝所倾覆、';
_Isa13_20='永无人迹、代无居民、在此、亚拉伯人不张其幕、牧者不卧其羊、';
_Isa13_21='野兽伏于斯、鸱鸮盈其室、鸵鸟栖止于斯、野羊踊跃于斯、';
_Isa13_22='豺狼嗥于第宅、野犬鸣于华宫、其时伊迩、其日不延、';
_Isa14_1='耶和华必恤雅各、复选以色列、置于故土、羇旅附之、与雅各家相契合、';
_Isa14_2='列邦引之旋归、以色列家于耶和华之地、将得之为仆婢、昔虏之者、为其所虏、昔制之者、为其所制、○';
_Isa14_3='耶和华赐尔绥安、脱尔忧患困苦、及人迫尔之重役时、';
_Isa14_4='尔将对巴比伦王作歌曰、残虐者奚绝乎、强暴者奚息乎、';
_Isa14_5='耶和华折恶人之梃、断霸者之杖、';
_Isa14_6='彼曾以怒攻诸民、而击之不已、以恚迫列邦、而莫之能止、';
_Isa14_7='举世平靖、扬声讴歌、';
_Isa14_8='松树与利巴嫩之香柏、因尔而喜曰、自尔倾覆、无人上而伐我、';
_Isa14_9='阴府在下、缘尔震动、迓尔来临、幽魂即世间之显者、因而骚然、列邦诸王、离座而起、';
_Isa14_10='佥谓尔曰、尔亦荏弱似我乎、尔与吾侪相若乎、';
_Isa14_11='尔之威势琴音、堕于阴府、尔则下铺以蛆、上被以虫、';
_Isa14_12='启明之晨星欤、何自天而陨乎、屈抑列邦者欤、何见斫于地乎、';
_Isa14_13='尔心自谓、我将升天、设位于上帝诸星之上、坐于北极聚会之山、';
_Isa14_14='腾越云霄、与至上者比拟、';
_Isa14_15='然尔必下阴府、堕于至深之坑、';
_Isa14_16='凡见尔者、必注目谛视曰、使大地震撼、列国耸动、';
_Isa14_17='寰区荒落、城邑倾圮、不令俘虏返故土者、乃斯人耶、';
_Isa14_18='列国诸王、各有陵寝、既没犹荣、';
_Isa14_19='惟尔见掷、不入于墓、若被弃之枝、以被刺而死、下于石坑者为衣、若被践之尸、';
_Isa14_20='尔不与诸王同葬、因尔败尔国、杀尔民、恶人之裔、其名永不称焉、○';
_Isa14_21='缘先人之愆、备戮厥子孙、免其兴起而据地、建邑于普世、';
_Isa14_22='万军之耶和华曰、我将起而攻之、灭绝巴比伦之名、与其遗民、及其子孙、耶和华言之矣、';
_Isa14_23='使其地为猬所据、变为水泽、扫以灭亡之帚、万军之耶和华言之矣、○';
_Isa14_24='万军之耶和华誓曰、我所思者必成、我所谋者必验、';
_Isa14_25='破亚述于我国、蹂躏之于我山、除民之轭、脱负于肩、';
_Isa14_26='是乃所定之旨、行于天下、是乃所伸之手、加于列邦、';
_Isa14_27='万军之耶和华、既定其旨、谁能废之、既伸厥手、谁能挽之、○';
_Isa14_28='亚哈斯王崩之年、有斯预示、○';
_Isa14_29='非利士全地欤、勿以击尔之杖已折而喜、盖蛇必生虺、虺生飞火蛇、';
_Isa14_30='至贫者得食、穷乏者安卧、惟我以饥歼尔种类、尔之遗民、必见杀戮、';
_Isa14_31='门其号啕、邑其呼喊、非利士全地欤、尔消亡矣、盖将有烟自北而来、无离其行伍者、';
_Isa14_32='此国之使、何以答之、曰、耶和华建锡安、其贫民托庇于斯焉、';
_Isa15_1='论摩押之预示、○一夕之间、摩押之亚珥、倾覆沦亡、一夕之间、摩押之基珥、倾覆沦亡、';
_Isa15_2='彼众上巴益、往底本、陟崇邱而啼哭、摩押人缘尼波与米底巴而号啕、尽髡其首、悉薙其须、';
_Isa15_3='在衢中束麻、在屋顶广区号啕、涕零不已、';
_Isa15_4='希实本与以利亚利哀呼、声闻于雅杂、故摩押之武士叫号、中心战栗、';
_Isa15_5='我心为摩押而悲哀、其显者逃往琐珥、遁至伊基拉施利施亚、登鲁希阪而哭泣、在何罗念路、因败亡而举哀、';
_Isa15_6='宁琳之水将竭、草枯菜绝、无有青葱之物、';
_Isa15_7='故携其所得之财、所藏之宝、以济柳溪、';
_Isa15_8='哀哭遍于摩押四境、号啕之声、闻于以基莲、及于比珥以琳、';
_Isa15_9='底们之水盈以血、我必益底们之灾、使狮击摩押之免难者、及其地之遗民、';
_Isa16_1='尔其以羔羊纳于斯地之主、自西拉达旷野、至于锡安女之山、';
_Isa16_2='摩押诸女、在亚嫩之津、将若乱飞之鸟、离巢之雏、';
_Isa16_3='尔其设谋行义、亭午施荫若夜、见逐者当藏匿之、逃遁者勿发觉之、';
_Isa16_4='摩押被逐之人、容与尔居、尔于残贼者前、为其庇所、盖攘夺之人亡、毁灭之事息、蹂躏者灭于斯土、';
_Isa16_5='将有一位、以仁慈而坚立、在大卫幕以忠信坐之者、施行讯鞫、求乎公、急于义、○';
_Isa16_6='摩押骄矜太甚、我尝闻之矣、亦闻其狂妄、骄矜忿怒、彼之夸诩、乃虚伪也、';
_Isa16_7='故摩押为摩押而号啕、必皆号啕、为吉珥哈列设之葡萄饼而哭泣、忧伤不胜、';
_Isa16_8='盖希实本之田亩疲弊、西比玛之葡萄萎落、昔其嘉枝、延及雅谢、蔓于旷野、越乎盐海、今为列国之主所毁、';
_Isa16_9='故我将体雅谢之哭泣、而哀西比玛之葡萄、希实本与以利亚利乎、我将以泪濡尔、盖尔夏获秋收之际、鼓噪之声猝至、';
_Isa16_10='欢欣喜乐息于沃壤、讴歌欢呼绝于葡萄园、酒醡无人践之、收果之讙、我已止之、';
_Isa16_11='是以我肠为摩押而鸣、我衷为基珥哈列设而响、有如琴瑟、';
_Isa16_12='摩押觐见、困惫于崇邱、诣其圣所祈祷、亦不蒙允、○';
_Isa16_13='昔耶和华有论摩押之言、';
_Isa16_14='今则曰、三年之内、若佣人之年、摩押之荣、及其众庶、必见凌辱、所遗无几、不足算也、';
_Isa17_1='论大马色之预示、○大马色被废、不复为邑、必为邱墟、';
_Isa17_2='亚罗珥诸邑被弃、为群羊牧所、羊卧其中、无人惊之、';
_Isa17_3='以法莲之保障、大马色之国祚、亚兰之遗民、俱必灭绝、若以色列之荣然、万军之耶和华言之矣、○';
_Isa17_4='是日也、雅各之荣消减、丰腴之躯瘦瘠、';
_Isa17_5='势如获者敛穑、以手刈穗、如人拾遗于利乏音谷、';
_Isa17_6='然尚有遗余、若摇橄榄、树杪遗二三颗、茂树之远枝、遗四五枚、以色列之上帝耶和华言之矣、';
_Isa17_7='是日也、人将望造之者、其目瞻以色列之圣者、';
_Isa17_8='不望己手所筑之坛、不瞻己指所造之物、或木偶、或日像、';
_Isa17_9='是日也、其坚城见弃、若昔于以色列人前、林中山上所遗之处、地尽荒芜、';
_Isa17_10='盖尔忘施救之上帝、不忆尔有力之磐石、是以树艺嘉种、植以异枝、';
_Isa17_11='栽培之时、藩之以篱、侵晨使华、惟于忧深痛极之日、其果云亡、○';
_Isa17_12='噫、众民喧哗、若海涛之漰渤、列邦冲突、若大水之奔腾、';
_Isa17_13='诸国冲突、若多水之奔腾、惟彼叱之、使之远遁、如山上之秕糠、为风驱逐、又如尘土、随风转旋、';
_Isa17_14='暮遭恐怖、未及黎明、已归无有、是乃劫我者之所得、虏我者之所获、';
_Isa18_1='噫、古实河外、鼓翼薨薨之地、';
_Isa18_2='遣使渡海、以苇为舟、浮水而往、曰、尔曹轻捷之使、宜适某国、其人身伟肤润、立国以来、有威可畏、其民英勇、蹂躏敌国、其地河派分流、';
_Isa18_3='凡尔居世处地者乎、建纛于山之时、尔其观之、吹角之际、尔其听之、';
_Isa18_4='耶和华已谕我曰、予在我之居所、安坐静观、如日光之炎熇、秋热之云雾、';
_Isa18_5='收获之先、花时已过、葡萄将熟、彼必以镰删其枝条、翦其藤蔓、';
_Isa18_6='遗与山之鸷鸟、地之野兽、鸷鸟以之度夏、野兽以之御冬、';
_Isa18_7='是时、其人身伟肤润、立国以来、有威可畏、其民英勇、蹂躏敌国、其地河派分流之邦、具礼奉于万军耶和华寄名之所、即锡安山也、';
_Isa19_1='论埃及之预示、○耶和华乘云、迅临埃及、埃及之偶像、必震动于其前、埃及之人民丧胆、';
_Isa19_2='我将激埃及人攻埃及人、兄弟攻兄弟、邻里攻邻里、邑攻邑、国攻国、';
_Isa19_3='埃及人心志衰颓、其谋为我所败、必询于偶像、与持咒者、巫觋及术士、';
_Isa19_4='我将委埃及人于残忍之主、使强暴之王制之、万军之主耶和华言之矣、○';
_Isa19_5='海水将绝、河涸而干、';
_Isa19_6='诸川秽臭、河渠耗竭、芦苇枯槁、';
_Isa19_7='尼罗河滨草苑、及其田亩、悉遭旱干、一无所有、';
_Isa19_8='渔人叹息、垂约于河者伤悲、施罟于水者颓败、';
_Isa19_9='制细枲、织白布者、俱蒙羞耻、';
_Isa19_10='柱石见碎、佣人心忧、○';
_Isa19_11='琐安之牧伯愚甚、法老有智之谋士、所谋愚蠢、何谓法老曰、我乃哲人之后、前王之胤耶、';
_Isa19_12='尔之智者安在、万军之耶和华为埃及所定者、任其知之以告尔、';
_Isa19_13='琐安之牧伯为愚、挪弗之牧伯见惑、埃及支派之屋隅石、引其民于迷途、';
_Isa19_14='耶和华以悖戾之意、杂于其中、俾埃及所为乖谬、若醉人哇吐之际、步履蹁跹、';
_Isa19_15='埃及首尾、棕枝芦苇、无一事之可为、○';
_Isa19_16='是日也、埃及有如妇女、因万军之耶和华挥手其上、恐惧战栗、';
_Isa19_17='犹大国必为埃及所畏、因万军耶和华所定之谋、凡闻道及之者、无不惴恐、○';
_Isa19_18='是日也、埃及将有五邑言迦南方言、且指万军之耶和华而誓、其中一邑、称曰亡城、或译日城○';
_Isa19_19='是日也、埃及中央必有一坛、以祭耶和华、边陲必有一柱、以志耶和华、';
_Isa19_20='于埃及地、为万军耶和华之兆与证、盖众因遭强暴、必呼吁耶和华、彼将遣救者勇者以拯之、';
_Isa19_21='是日也、耶和华必见知于埃及、埃及人识耶和华、以祭以礼而事之、许愿于耶和华而酬之、';
_Isa19_22='耶和华必击埃及、击之而复医之、众则归附耶和华、彼必听其所祈而医之、○';
_Isa19_23='是日也、必有大道、自埃及达亚述、亚述将往埃及、埃及将往亚述、埃及亚述共崇拜焉、○';
_Isa19_24='是日也、以色列埃及亚述、并列为三、造福斯世、';
_Isa19_25='盖万军之耶和华祝之曰、我民埃及、我手所造之亚述、为我业之以色列、咸蒙福祉、';
_Isa20_1='亚述王撒珥根、遣他珥探往亚实突、攻而破之、';
_Isa20_2='是时耶和华谕亚摩斯子以赛亚曰、往哉、释尔腰之麻、解尔足之履、彼乃遵命、裸体跣足而行、';
_Isa20_3='耶和华曰、我仆以赛亚三年裸体跣足而行、为预兆异迹于埃及古实、';
_Isa20_4='如是、亚述王必将埃及之俘囚、古实之俘虏、引之而去、无论老幼、裸体跣足、显露其臀、以辱埃及、';
_Isa20_5='彼尝以古实为望、以埃及为荣、必皆惊惧惭怍、';
_Isa20_6='是日也、濒海之民必曰、我所瞻望、奔赴求助、冀得脱于亚述王者、今乃若此、我侪焉能逃免哉、';
_Isa21_1='论海滨原野之预示、○其来也、自旷野可畏之地、势如南方之狂风、猛然扫过、';
_Isa21_2='惨澹之象、见示于我、欺者行其欺、残者行其残、以拦欤、尔其往哉、玛代欤、尔其围之、凡彼嗟叹、我尽息之、';
_Isa21_3='我腰痛甚、劬劳若临产之妇、痛苦而耳无闻、惊惧而目无见、';
_Isa21_4='我心震惊、威烈使我恐怖、黄昏之望、变为战栗、';
_Isa21_5='设筵席、置守望、式饮式食、牧伯乎、起而膏盾、';
_Isa21_6='主谕我曰、往置守望、有所见、则以告、';
_Isa21_7='若见军旅乘马耦行、并有驴驼成群、则谛听之、';
_Isa21_8='其人呼声若狮、曰、主欤、我旦昼常立于戍楼、永夜见置于巡地、';
_Isa21_9='适有军旅、乘马耦行而来、语曰、巴比伦倾圮矣、倾圮矣、其神之雕像、悉毁于地矣、';
_Isa21_10='我被碾之禾、场上之谷乎、我所闻于万军之耶和华、以色列之上帝者、已告尔矣、○';
_Isa21_11='论度玛之预示、○有自西珥呼我曰、守望者欤、夜如何其、守望者欤、夜如何其、';
_Isa21_12='守望者曰、旦将至、夜亦至、欲问则问、其复来乎、○';
_Isa21_13='论亚拉伯之预示、○底但结队之商旅、尔将宿于亚拉伯之丛林、';
_Isa21_14='提玛居民携水迎渴者、以饼迓逃亡、';
_Isa21_15='盖彼逃于锋刃、拔出之刀、张挽之弓、兵戎之灾、';
_Isa21_16='主谕我曰、期年之内、如佣人之年、基达之荣尽绝、';
_Isa21_17='其执弓之勇土、所遗无几、以色列之上帝耶和华言之矣、';
_Isa22_1='论异象谷之预示、○尔登屋巅、果何为乎、';
_Isa22_2='充以呼号扰攘之邑、欢乐之城、尔之见杀者、非戮于锋刃、非亡于战陈、';
_Isa22_3='尔之民长俱逃、弃弓而遭缚、尔中远遁而见获者、悉为俘囚、';
_Isa22_4='故我曰、尔勿我顾、我将痛哭、勿为我民女遭灭、强慰藉我、';
_Isa22_5='是乃万军之主耶和华、使异象谷起纷扰、遭蹂躏、迷乱之日、城垣倾圮、呼声彻于山岳、';
_Isa22_6='以拦属櫜鞬、戎车骑士随之、吉珥露盾、';
_Isa22_7='车盈尔之美谷、骑士列于邑门、';
_Isa22_8='犹大之蒙已发、是日尔惟林库之械是望、';
_Isa22_9='尔见大卫城垣多有缺处、遂使下沼之水、汇于一区、';
_Isa22_10='核数耶路撒冷之第宅、毁其屋宇、葺其城垣、';
_Isa22_11='凿池于城郭之间、以蓄旧沼之水、然尔未仰望行此事者、未瞻视自昔定此事者、';
_Isa22_12='是日也、万军之主耶和华、诏人哭泣哀号、薙发束麻、';
_Isa22_13='乃见欣喜欢忭、宰牛杀羊、食肉饮酒、曰、毋宁式饮式食、盖明日死矣、';
_Isa22_14='万军之耶和华附耳示我曰、此罪诚不得赎、迨至于死、万军之主耶和华言之矣、○';
_Isa22_15='万军之主耶和华曰、尔往见掌库家宰舍伯那曰、';
_Isa22_16='尔在此何为、又有何人、致尔凿墓于高处、为己凿墓于磐中、镌琢居所、';
_Isa22_17='耶和华必奋力掷尔于外、加以束缚、';
_Isa22_18='转尔若丸、投诸广漠之域、尔贻主室之羞、必死于彼、尔之荣车、亦同在焉、';
_Isa22_19='我将褫尔职、黜尔位、';
_Isa22_20='是日也、我将召我仆希勒家子以利亚敬、';
_Isa22_21='衣以尔衣、束以尔带、以尔政付其手、使为耶路撒冷居民、与犹大家之父、';
_Isa22_22='以大卫家之钥、置于其肩、彼启则无人闭之、彼闭则无人启之、';
_Isa22_23='安之如钉、钉于坚处、其位必为父家之荣、';
_Isa22_24='父家之荣、子息胤嗣、与凡器之小者、自杯至樽、悉悬其上、';
_Isa22_25='万军之耶和华曰、是日也、钉于坚处之钉不牢、被击而坠、悬于其上者见绝、耶和华言之矣、';
_Isa23_1='论推罗之预示、○他施群舟、尔其号啕、推罗荒芜、罔有第宅、无处可入、自基提地显之矣、';
_Isa23_2='海滨居民、西顿航海商贾富之者、尔其寂默、';
_Isa23_3='西曷之谷、尼罗之穑、自海而运、为其所入、彼乃列邦辐辏之区、';
_Isa23_4='西顿欤、尔其愧怍、盖海之保障曰、我未劬劳、我未生产、未养壮男、未育幼女、';
_Isa23_5='埃及闻此风声、必因之而痛悼、';
_Isa23_6='尔其迁往他施、海滨居民、亦当号啕、';
_Isa23_7='此乃尔喜乐之邑、建于上古、民之足迹、及于远方者乎、';
_Isa23_8='推罗尝赠人以冕、其贾为牧伯、其商为世之显贵、今遇斯事、谁定之者、';
_Isa23_9='万军之耶和华定之、以污诸尊荣、而辱斯世之显者、';
_Isa23_10='他施女欤、尔其遨游四方、如尼罗四溢、无所约束、';
_Isa23_11='耶和华举手于海、震动列国、定命毁迦南之保障、';
_Isa23_12='曰、西顿被虐之处女欤、尔不复欢欣、起往基提、在彼亦不获安、';
_Isa23_13='试观迦勒底地、无有居民、亚述人使为野兽之所、建筑戍楼、毁其宫室、使为邱墟、';
_Isa23_14='他施舟欤、尔其号啕、尔之保障倾圮矣、';
_Isa23_15='是时推罗为人遗忘者七十年、若一王之期、越七十年、推罗则如妓歌、';
_Isa23_16='为人遗忘之妓欤、取琴游城、巧弹叠唱、令人追忆、';
_Isa23_17='既越七十年、耶和华必眷顾推罗、使复其利、纵欲于天下诸国、';
_Isa23_18='其货与利、将为圣于耶和华、不藏不积、为居于耶和华前者所用、俾得饱食、而衣盛服、';
_Isa24_1='耶和华使大地空虚荒芜、倾而覆之、散其居民、';
_Isa24_2='庶人与祭司、仆与主、婢女与主母、购者与售者、贷人者与贷于人者、取利者与纳利者、无不若是、';
_Isa24_3='地将空旷、遍处荒凉、此言耶和华已言之矣、';
_Isa24_4='地悲哀而衰残、世颓败而落寞、民中位高者亦颓败、';
_Isa24_5='地为居民污蔑、以其犯法律、违典章、背厥永约、';
_Isa24_6='故地亡于咒诅、处其上者干咎、居民被毁、所余无几、';
_Isa24_7='新酿悲哀、葡萄衰残、心欢愉者、无不慨叹、';
_Isa24_8='播鼗之音息、欢忭之声寂、鼓琴之乐歇、';
_Isa24_9='不复饮酒而歌、饮者以醇醪为苦、';
_Isa24_10='荒凉之邑倾毁、第宅尽闭、无人得入、';
_Isa24_11='人因乏酒、号呼于衢、喜乐俱晦、境内之欢娱已杳、';
_Isa24_12='城中荒凉、邑门破坏、';
_Isa24_13='地上诸民、将若橄榄之被撼、如摘葡萄之所遗、';
_Isa24_14='彼必扬声而呼、缘耶和华之威、自海大声而呼、';
_Isa24_15='是以尔在东隅、当尊荣耶和华、在海中诸岛尊荣以色列上帝耶和华之名、○';
_Isa24_16='自地之极、我侪闻歌曰、尊荣归于义者、惟我曰、吾衰矣、吾衰矣、祸哉我也、欺者行其欺、欺者肆其欺、';
_Isa24_17='地上居民欤、惊骇坎阱机槛、悉临于尔、';
_Isa24_18='逃于惊骇之声者、必陷于坎阱、出于坎阱者、必罹于机槛、盖天启其牖、地震其基、';
_Isa24_19='地尽破坏、地悉崩裂、地大震撼、';
_Isa24_20='若醉人之蹁跹、如悬榻之动摇、负咎甚重、必遭倾覆、而不复起、○';
_Isa24_21='是日也、耶和华罚居高之诸军于天、惩在世之列王于地、';
_Isa24_22='咸被拘集、如囚聚于囹圄、禁于监狱、历日既久、则必受罚、';
_Isa24_23='维时、月愧怍、日羞惭、因万军之耶和华王于锡安山、在耶路撒冷、于长者前显其荣焉、';
_Isa25_1='耶和华欤、尔为我之上帝、我尊崇尔、颂美尔名、因尔以信以诚、施行奇事、乃尔自古所拟定者、';
_Isa25_2='尔使卫城为瓦砾、坚城为邱墟、外族之宫、不复为邑、永不再建、';
_Isa25_3='是以强盛之民将尊尔、暴国之邑将畏尔、';
_Isa25_4='在强者肆行残暴、如狂风冲突墙垣之时、尔为贫穷者之坚城、困乏者难中之保障、狂风中为避所、炎热时为荫庇、';
_Isa25_5='尔将息外族之喧哗、若去炎蒸于旱地、止强暴之凯歌、若散酷热于云影、';
_Isa25_6='万军之耶和华、将于此山、为兆民设肥甘之宴、旨酒之筵、肥甘髓满、旨酒澄清、';
_Isa25_7='又于此山、尽除蔽万民之巾、蒙列邦之帕、';
_Isa25_8='灭绝死亡、爰及世世、主耶和华必拭众面之泪、去其民之辱于天下、耶和华言之矣、○';
_Isa25_9='是日也、将有人曰、此乃我之上帝、我素望之、彼必援我、此乃耶和华、我素望之、因其拯救、欢欣喜乐、';
_Isa25_10='耶和华将按手于此山、惟摩押遭蹂躏、若草芥被践于粪池、';
_Isa25_11='彼将舒手其中、如泅者舒手以游、惟耶和华必抑其骄傲、去其手之机巧、';
_Isa25_12='毁城垣之高台、覆而下之、至于尘埃、';
_Isa26_1='是日也、在犹大地、人将歌曰、我有坚城、主以拯救为城为郭、';
_Isa26_2='其辟诸门、俾守信之义民入焉、';
_Isa26_3='心志坚者、因尔是赖、尔保佑之、备极平康、';
_Isa26_4='宜恒赖耶和华、盖主耶和华为永久之磐、';
_Isa26_5='曾降居高之人、毁崇高之邑、覆之于地、堕之于尘、';
_Isa26_6='人足将践之、贫穷困乏者之步履蹂躏之、';
_Isa26_7='义人之路正直、正直之主、尔平义人之途、';
_Isa26_8='耶和华欤、我于尔行鞫之道企望尔、我心慕尔名与尔志、';
_Isa26_9='夜间我心恋慕尔、我衷切求尔、盖尔行鞫于地时、居世之人学义焉、';
_Isa26_10='恶人虽蒙恩施、犹不学义、在于正直之地、尚复横行、不顾耶和华之威、';
_Isa26_11='耶和华欤、尔手高举、而彼不视、惟尔为民热中、彼将视之而愧、火必毁灭尔敌、';
_Isa26_12='耶和华欤、尔为我备平康、我之所为、皆尔为我为之、';
_Isa26_13='耶和华我上帝欤、尔之外、曾有他主辖我、今惟依尔、称道尔名、';
_Isa26_14='彼乃死而不苏、为幽魂不复起、尔临而灭之、泯没其志、';
_Isa26_15='尔增益斯民、耶和华欤、尔增益斯民、自获尊荣、恢廓斯土之境、';
_Isa26_16='耶和华欤、彼于难中寻求尔、受尔惩罚、则奉祈祷、';
_Isa26_17='妊妇临产痛苦、劬劳而号呼、我侪在尔耶和华前、亦犹是耳、';
_Isa26_18='怀妊劬劳、所产若风、未行拯救于地、未生居世之民、';
_Isa26_19='尔之死者将苏、我之尸身尽起、居尘土者、其醒而歌、因尔之露、乃光泽之露也、地将出其幽魂焉、○';
_Isa26_20='我民其来、入尔室、阖尔门、藏匿须臾、以待忿怒之过、';
_Isa26_21='盖耶和华出于其所、以罚地上居民之罪、地将暴露其血、被杀之人、不复掩盖、';
_Isa27_1='是日也、耶和华以其坚刚且巨之刃、罚彼鳄鱼、即滑汰之蛇、罚彼鳄鱼、即蟠屈之蛇、并戮海中之龙焉、○';
_Isa27_2='是日也、酿酒之葡萄园、尔其歌之、';
_Isa27_3='我耶和华为其守者、时加灌溉、昼夜守之、免遭损害、';
_Isa27_4='我不怀怒、任彼荆棘蒺藜、与我为敌、我往击之、聚而焚之、';
_Isa27_5='莫若倚我之力、与我和好、尚其与我和好、';
_Isa27_6='日后雅各盘根、以色列萌芽舒蕊、结实充盈于世、○';
_Isa27_7='耶和华击之、岂若击彼击之者乎、其见杀也、岂若杀之者之见杀乎、';
_Isa27_8='昔尔迁之、谴责从轻、东风大作之日、尔以烈风驱之、';
_Isa27_9='雅各之愆得宥、其罪见除之果、在于使坛石糜烂如灰、木偶日像、不复树立、';
_Isa27_10='坚城荒落、为见弃之居所、阒寂无人、犹如旷野、牛犊牧于其处、偃卧而啮条肄、';
_Isa27_11='枝枯被折、妇至燃之、斯民不慧、造之者不加矜恤、成之者不施恩惠、○';
_Isa27_12='是日也、耶和华剥其果实、自大河至埃及溪、尔以色列人、一一见拾、';
_Isa27_13='是日也、将吹大角、流亡于亚述境、驱逐于埃及地者、咸来崇拜耶和华、在耶路撒冷之圣山、';
_Isa28_1='祸哉、以法莲醉者高傲之冠冕、及其美饰之残花、在膏腴山谷之上、其民沉湎于酒、';
_Isa28_2='耶和华备强有力者、若烈雹狂风、大水四溢、力掷之于地上、';
_Isa28_3='以法莲醉者高傲之冠冕、被践于足下、';
_Isa28_4='其美饰之残花、在膏腴山谷之上者、若夏前初熟之无花果、见者观之、摘于手即啖之、';
_Isa28_5='是日也、万军之耶和华、为其遗民之荣冕美冠、';
_Isa28_6='为居位行鞫者公义之神、为邑门拒敌者之力、';
_Isa28_7='斯人也、以清酒而摇曳、以醇醪而蹁跹、祭司先知、亦以醇醪而摇曳、皆困于酒、以醇醪而蹁跹、见异象则谬解、行审判则颠蹶、';
_Isa28_8='哇吐盈几、无地清洁、';
_Isa28_9='彼曰、此人教谁以智、晓谁以道、岂甫断乳而离怀者耶、';
_Isa28_10='盖诫加诫、诫加诫、例加例、例加例、在此些须、在彼些须、○';
_Isa28_11='耶和华将以异唇异舌、语于斯民、';
_Isa28_12='昔谓之曰、抚绥困惫、是乃尔之安息、尔之清爽、惟彼不听、';
_Isa28_13='故耶和华之言、于彼必诫加诫、诫加诫、例加例、例加例、在此些须、在彼些须、致彼仰踬而见折、陷机而被擒、○';
_Isa28_14='尔曹侮慢、而治耶路撒冷居民者、其听耶和华之言、';
_Isa28_15='尔曰、我与死亡结约、与阴府订盟、凶灾流行、不及我身、我恃乎欺诳、匿于虚伪、';
_Isa28_16='主耶和华曰、我置石于锡安以为基、乃经验宝贵之隅石、其址巩固、信之者不惊惶、';
_Isa28_17='我将以公为绳、以义为准、欺诳之避所、雹必毁之、虚伪之匿所、水必淹之、';
_Isa28_18='尔与死亡所结之约必废、尔与阴府所订之盟、必不坚立、凶灾流行之时、尔被蹂躏、';
_Isa28_19='每届流行、必及于尔、朝朝流行、无间昼夜、明晓斯道、惟有悚惶、';
_Isa28_20='榻短不能舒体、被狭不能蔽身、';
_Isa28_21='盖耶和华兴起、如在毗拉心山、震怒如在基遍谷、以行其事、其事非常、且成其功、其功奇异、';
_Isa28_22='故勿侮慢、恐缧绁加严、盖我闻毁灭之命、将行于天下、由于万军之主耶和华焉、○';
_Isa28_23='宜倾听我声、静聆我言、';
_Isa28_24='耕而播种者、岂日服于耕乎、岂恒垦而耙其土乎、';
_Isa28_25='既平其地、岂不播小茴香、布大茴香、岂不种小麦于陇、麰麦于畦、粗麦于畔乎、';
_Isa28_26='盖其上帝示以随宜、而教诲之、';
_Isa28_27='小茴香非扑以利器、大茴香非碾以车轮、乃以梃击小茴香、以杖打大茴香、';
_Isa28_28='若夫五谷、岂轧而碎之乎、非也、不恒扑之、虽以车轮碾之、马蹄践之、亦不之碎、';
_Isa28_29='此亦出自万军之耶和华、其谋奥妙、其智超奇、';
_Isa29_1='噫、亚利伊勒、亚利伊勒、大卫张幕之邑欤、任尔年复一年、节期周流、';
_Isa29_2='我必困苦亚利伊勒、使有哀哭悲惨、然于我仍为亚利伊勒、';
_Isa29_3='我将立营围尔、筑垒困尔、建台攻尔、';
_Isa29_4='尔必卑降、自地而言、语音喃喃、出于尘埃、有若巫觋、自土地尘埃中、唧唧而语、';
_Isa29_5='尔敌之众、将如纤尘、强暴之多、将如飞糠、其事成于俄顷、';
_Isa29_6='万军之耶和华、将以霹雳、地震轰声、旋风狂飇、焚毁之火临之、';
_Isa29_7='凡列邦之众、击亚利伊勒、攻其保障而苦之者、将如梦寐、若夜间之幻象、';
_Isa29_8='又如饥者梦食、醒而枵腹、渴者梦饮、醒而困惫、其心仍有所欲、列邦之众攻锡安山者、亦若是也、○';
_Isa29_9='尔其愕然惊异、瞀然目盲、沈醉不因清酒、蹁跹非以醇醪、';
_Isa29_10='盖耶和华以沉睡之神注尔、闭尔之目、即先知也、蒙尔之首、即先见也、';
_Isa29_11='所有启示、于尔则为缄封之书、或付于识字者曰、请读之、曰、不能、缄封故也、';
_Isa29_12='或付于不识字者曰、请读之、曰、我不识字也、○';
_Isa29_13='主曰、斯民以口亲我、以唇尊我、而心则远我、彼之畏我、乃从人所授之命耳、';
_Isa29_14='故我将行奇事于斯民、奇之最奇、智者亡其智、聪者蔽其聪、○';
_Isa29_15='深匿其谋于耶和华前、行事于暗者曰、谁见我、谁识我、祸哉斯人、';
_Isa29_16='异哉、尔之乖戾也、岂可视陶人若泥乎、受造之物、岂可论造之者曰、彼未造我、被抟之器、岂可论抟之者曰、彼无聪明、○';
_Isa29_17='历时无几、利巴嫩非变为良田、良田非称为丛林乎、';
_Isa29_18='是日也、聋者得闻书言、瞆者之目、自幽暗晦冥而得见、';
_Isa29_19='卑微之辈、因耶和华而增欢欣、贫乏之人、缘以色列之圣者而得喜乐、';
_Isa29_20='盖强暴者已灭、侮慢者已亡、乘机为恶者尽绝、';
_Isa29_21='彼以言罪人、设机槛以陷邑门督过者、以虚事屈义人、';
_Isa29_22='是以赎亚伯拉罕之耶和华、论雅各家曰、雅各今不怀惭、其容亦不失色、';
_Isa29_23='惟彼诸子、见我手所作于其中、则必以我名为圣、尊崇雅各之圣者、敬畏以色列之上帝、';
_Isa29_24='中心昏谬者得聪慧、怨尤者受教诲焉、';
_Isa30_1='耶和华曰、悖逆之子、设谋不由我意、结约不依我神、致罪加罪、';
_Isa30_2='起往埃及、未请示于我口、惟以法老为保障、托埃及之荫庇、祸哉其人、';
_Isa30_3='法老之保障、必为尔之羞辱、埃及之荫庇、必为尔之愧耻、';
_Isa30_4='彼之牧伯已在琐安、使者已至哈内斯、';
_Isa30_5='必因其民不能裨益、而怀羞耻、斯民不为辅助、不为裨益、乃为愧为辱也、○';
_Isa30_6='论南方牲畜之预示、○经历艰难困苦之域、其地出牝狮牡狮、蝮蛇飞火蛇、载其辎重于驴背、负其货财于驼峰、以馈不能益己之民、';
_Isa30_7='埃及之助、虚伪无益、故名之曰拉哈伯、兀坐不动、○';
_Isa30_8='尔其往至民前、录之于简、笔之于书、以传于后、永世靡暨、';
_Isa30_9='此乃悖逆之民、言诳之子、不听耶和华之训、';
_Isa30_10='谓先见曰、无庸先见、谓先知曰、勿以正直相示、以婉言语我、以虚诞告我、';
_Isa30_11='舍其路、离其途、使以色列之圣者、不复在于我前、';
_Isa30_12='故以色列之圣者曰、尔轻视斯言、惟暴虐乖戾是恃、';
_Isa30_13='尔之罪愆、若高垣将倾、凸而有隙、俄顷之间、突然而圮、';
_Isa30_14='必见破坏、犹陶器之被毁、碎之弗惜、不得一片、用以取火于炉、汲水于井、';
_Isa30_15='主耶和华、以色列之圣者曰、尔之得救、在于回转安处、尔之得力、在于宁静信赖、惟尔不欲、';
_Isa30_16='尔曰、不然、我将乘马而奔、故尔必奔、又曰、我乘迅疾之骑、故追尔者亦迅疾焉、';
_Isa30_17='一人叱咤、而千人逃、五人叱咤、而众人遁、迨尔所遗、如山巅之竿、岭上之旌、';
_Isa30_18='然耶和华必姑待以惠尔、居崇高以恤尔、盖耶和华乃公义之上帝、凡望之者、咸蒙福祉、○';
_Isa30_19='斯民必居于锡安、在耶路撒冷、不复哭泣、主必因尔呼吁、施恩于尔、有闻斯应、';
_Isa30_20='主虽供尔以患难之饼、与艰苦之水、而尔师傅不复藏匿、尔必目睹之、';
_Isa30_21='尔或偏于左、偏于右、耳中必闻有声、在尔后曰、此乃道路、尔其由之、';
_Isa30_22='尔必蔑尔雕像所饰之银、铸像所包之金、掷之若秽物、谓之曰去、';
_Isa30_23='尔播种于地、主必降雨、赐尔田产之粮、既阜且丰、是日尔之群畜、必牧于广苑、';
_Isa30_24='耕田牛驴、必食佳谷、净以锹杈、加之以盐、';
_Isa30_25='大行杀戮之日、台榭倾圮之时、高山峻岭、各有涧溪流川、';
_Isa30_26='耶和华裹其民之创、医其扑伤之日、月光皎若日光、日光加以七倍、如七日之朗曜、○';
_Isa30_27='耶和华之名自远方而来、烈怒炎炎、浓烟上腾、口盈忿气、舌如烈火、';
_Isa30_28='其气如河涨溢、高及于项、以荡灭之筛筛万国、导诸民于迷途、若以勒钳其口、';
_Isa30_29='尔将讴歌、如守圣节之夕、中心欢乐、如人吹笛而赴耶和华之山、诣以色列之磐、';
_Isa30_30='耶和华必令人闻其威声、且见其臂力、及忿怒、烈火、暴雨、巨风、冰雹、';
_Isa30_31='亚述因闻耶和华之声而恐惶、彼必以其杖击之、';
_Isa30_32='耶和华每以所定之杖击之、人则击鼓弹琴、彼必挥拳、战而攻之、';
_Isa30_33='盖陀斐特设自古昔、为王而备、深之广之、积多薪、蓄以火、耶和华之气、若硫磺之流而燃之、';
_Isa31_1='彼往埃及求助、恃其车马之众、骁骑之强、不仰望以色列之圣者、不寻求耶和华、祸哉其人、';
_Isa31_2='然耶和华亦有明智、必降灾祸、不食其言、必兴起以攻作恶之家、与助恶之辈、';
_Isa31_3='埃及族、人也、非神也、其马、肉也、非灵也、迨耶和华举手、则助者踬、受助者仆、同归灭亡、';
_Isa31_4='耶和华谕我曰、譬彼壮狮稚狮、护食而吼、虽召群牧攻之、究不以其呼声而惧、不以其鼓噪而伏、如是、万军之耶和华必莅临、战于锡安山、及其峻岭、';
_Isa31_5='譬彼飞鸟、回翔顾雏、如是、万军之耶和华、必扞卫耶路撒冷、护庇而拯救之、逾越而保存之、';
_Isa31_6='以色列人欤、昔尔逆之已甚、今其归之、';
_Isa31_7='是日也、人必各弃其金银之偶像、即己手所造、以干罪者、';
_Isa31_8='亚述必见仆于刃、非由于人、被吞于刃、非由于众、彼必因刃而遁、而其少壮服役作苦、';
_Isa31_9='其磐石因惊惶而废、其牧伯缘旌旆而惧、有火在锡安、有炉在耶路撒冷之耶和华言之矣、';
_Isa32_1='将有一王以义而王、牧伯以公为治、';
_Isa32_2='其人若逃狂风之所、若避暴雨之区、若川流之水、在旱干之处、若巨磐之荫、在困人之地、';
_Isa32_3='见者目不瞀、听者耳必聪、';
_Isa32_4='心躁者通乎知识、口吃者畅于言辞、';
_Isa32_5='愚鲁者不复称高明、悭吝者不复称慷慨、';
_Isa32_6='盖愚鲁者出言愚昧、心怀妄为、致行邪僻、谬言以逆耶和华、使饥者枵腹、渴者绝饮、';
_Isa32_7='悭吝之徒、其术邪恶、其谋诡谲、以诳言灭卑者、害正言之贫人、';
_Isa32_8='惟高明者所谋高明、恒处高明、○';
_Isa32_9='尔安逸之妇欤、起听我声、尔无虑之女欤、倾听我言、';
_Isa32_10='历有年余、无虑之妇、必将惊扰、因葡萄无所获、谷实无可收、';
_Isa32_11='安逸之妇、尔其战栗、无虑之女、尔其惊扰、解衣裸体、腰束以麻、';
_Isa32_12='将因嘉美之田畴、繁实之葡萄、而椎厥胸、';
_Isa32_13='我民之田、欢娱之邑、喜乐之第、遍生荆棘蒺藜、';
_Isa32_14='宫阙荒凉、邑众离散、山庄戍楼、永为窟穴、野驴悦其地、群畜牧其间、';
_Isa32_15='迨神自上临我、旷野变为良田、良田称为丛林、';
_Isa32_16='正直处于旷野、公义居于良田、';
_Isa32_17='义之功乃和、义之效乃安与信、迄于永世、';
_Isa32_18='我民将居绥安之宅、稳固之室、清静憩息之所、';
_Isa32_19='维彼丛林、必雨雹而摧之、维彼城邑、必尽毁而下之、';
_Isa32_20='尔曹播种诸水之滨、驱牛驴于彼者、福矣、';
_Isa33_1='未被虐而虐人、未被欺而欺人、祸哉其人、尔虐人甫毕、则被虐、尔欺人甫毕、则被欺、';
_Isa33_2='耶和华欤、施恩于我、我仰望尔、每晨为我臂助、难中为我拯救、';
_Isa33_3='闻厥喧哗、众民逃遁、尔既兴起、列邦涣散、';
_Isa33_4='尔之货财被掠、若螣食禾、人趋赴之、如蝗之跃、';
_Isa33_5='耶和华乃至上、居于崇高、以公以义、遍满锡安、';
_Isa33_6='尔之时日、必享绥安、拯救智慧、知识俱富、寅畏耶和华、为尔之宝、○';
_Isa33_7='民中之杰、哀号于外、求成之使、哭泣悲伤、';
_Isa33_8='通衢荒寂、行旅绝迹、敌爽盟约、藐视城邑、不顾人民、';
_Isa33_9='此地愁惨颓败、利巴嫩惭怍枯槁、沙仑成为荒野、巴珊迦密、林木凋残、';
_Isa33_10='耶和华曰、我今崛起、我今勃兴、我今高举、';
_Isa33_11='尔将孕秕糠、产草芥、尔气乃火、焚毁己身、';
_Isa33_12='列邦如被焚之灰、犹已刈之荆棘、见毁于火、○';
_Isa33_13='我之行为、远者宜闻之、我之能力、近者宜识之、';
_Isa33_14='锡安之罪人恐惧、不虔之辈战栗、曰、我侪孰能与烈火同居、与不灭之火并处、';
_Isa33_15='惟行义而言正、鄙视悖入之利、挥手不受贿赂、塞耳不听流血之谋、闭目不睹邪恶之事、';
_Isa33_16='其人必居崇高、磐石之固、为其保障、其粮不绝、其水不乏、○';
_Isa33_17='君王之荣、尔将目睹、疆域之广、尔必见之、';
_Isa33_18='尔追忆已往之危惧、意谓会计者安在、权衡者安在、核计戍楼者安在、';
_Isa33_19='强悍之民、辞旨深邃、尔所不明、??舌之语、尔所不通、不复见之、';
_Isa33_20='试观于锡安、我守节期之邑、尔目将见耶路撒冷为安居之所、不迁之幕、其橛永不拔、其索皆不断、';
_Isa33_21='耶和华在彼显其威严、与我相偕、有若大河巨川、无舟楫往来、无艨艟经过、';
_Isa33_22='盖鞫我者耶和华、授律者耶和华、君我者耶和华、彼必救我、';
_Isa33_23='惟今尔舟之缆悉解、桅底不能固、风帆不能扬、掠物众多而被分、跛者取其财、';
_Isa33_24='时至、居民不曰余病矣、寓其中者、愆尤得赦焉、';
_Isa34_1='列邦欤、尔其就而听之、万民欤、尔其聆之、世与充其间者、地与凡所产者、咸宜听焉、';
_Isa34_2='盖耶和华怒乎列邦、忿其全军、俾归沦亡、付之杀戮、';
_Isa34_3='死者见掷、尸腥上腾、血渍诸山、';
_Isa34_4='天象俱消、天卷若卷、万象凋残、若葡萄叶之堕、若无花果树枯叶之陨、';
_Isa34_5='我刃足饮于天、将临以东、及我所诅之民、而审鞫之、';
_Isa34_6='耶和华之刃盈以血、润以脂、即羔羊山羊之血、牡羊肾之脂、缘耶和华有祀事于波斯拉、行大戮于以东地、';
_Isa34_7='野牛与犊、以及牡牛、同就死地、其地因血而醉、其土因脂而腴、';
_Isa34_8='盖耶和华有复仇之日、为锡安之故、有报施之年、';
_Isa34_9='以东诸溪变为沥青、土壤化为硫磺、其地成为已燃之沥青、';
_Isa34_10='昼夜不熄、恒久烟腾、历代荒芜、无人经过、迄于永世、';
_Isa34_11='鹈鹕毛猬居之、鸱鸮乌鸦栖之、耶和华将于其上、施以混沌之绳、空旷之准、';
_Isa34_12='召其显者嗣国、而乏其人、牧伯归于无有、';
_Isa34_13='荆榛生于宫阙、蒺藜枳棘殖于坚城、为野犬之穴、鸵鸟之苑、';
_Isa34_14='野兽与豺狼相遇、野羊呼其同侪、魑魅据为憩所、';
_Isa34_15='箭蛇穴之、涵淹卵育、聚子腹下、鸷鸟群集、雌雄匹配、';
_Isa34_16='尔其察耶和华之书而诵之、在此罔缺、无有不偶、耶和华口已命之、其神已集之、';
_Isa34_17='耶和华为之掣签、亲手以绳分予之、永为彼有、历世居之、';
_Isa35_1='旷野旱地、必将欢乐、沙漠欣喜、若玫瑰之舒蕊、';
_Isa35_2='其花茂盛、喜乐讴歌、必得利巴嫩之荣、迦密沙仑之美、将见耶和华之荣耀、我上帝之高美、○';
_Isa35_3='宜坚痿弱之手、固颤动之膝、';
_Isa35_4='告心怯者曰、强乃志、勿畏葸、尔之上帝、将以复仇而临、行上帝之复仇、彼必至而救尔、';
_Isa35_5='维时、瞽者目启、聋者耳通、';
_Isa35_6='跛者如鹿踊跃、喑者鼓舌讴歌、有水涌于旷野、有河流于沙漠、';
_Isa35_7='炎热之沙碛、变为池沼、旱干之土宇、遍有源泉、野犬栖止之所、必有草莱芦苇、';
_Isa35_8='将有大道、称为圣路、不洁之辈、弗克经行、惟为主民所备、行是路者、虽愚不迷、';
_Isa35_9='在彼无狮、猛兽不登其上、人弗之遇、惟蒙赎者履之、';
_Isa35_10='耶和华所救者必归、讴歌而至锡安、其首永戴喜乐、咸得愉悦欢忭、忧戚欷歔、悉归乌有、';
_Isa36_1='希西家王十四年、亚述王西拿基立、上攻犹大诸坚城取之、';
_Isa36_2='遣拉伯沙基统率大军自拉吉至耶路撒冷、攻希西家王、立于上沼之沟旁、漂工田之大路、';
_Isa36_3='希勒家子家宰以利亚敬、与缮写舍伯那、及亚萨子史官约亚、俱出见之、';
_Isa36_4='拉怕沙基谓之曰、其告希西家、大王亚述王云、尔所恃者何耶、';
_Isa36_5='尔言有谋有勇、足以为战、我则谓此乃虚语耳、尔今恃谁而叛我、';
_Isa36_6='尔恃埃及、彼乃折苇之杖、人若赖之、必刺其手、凡恃埃及王法老者若是、';
_Isa36_7='若告我曰、我恃我之上帝耶和华、希西家非废其崇邱与坛、命犹大及耶路撒冷人、于此一坛崇拜乎、';
_Isa36_8='今请以质、予我主亚述王、若能备斯骑马者、我则予尔马二千、';
_Isa36_9='不然、曷能御我主之仆、军长至微之一、岂恃埃及、得其车骑耶、';
_Isa36_10='今我上攻此地而灭之、岂无耶和华之旨乎、耶和华乃命我曰、上攻此地而灭之、○';
_Isa36_11='以利亚敬与舍伯那约亚、谓拉伯沙基曰、请以亚兰方言语尔仆、我侪识之、勿以犹大方言、使城上之民闻之、';
_Isa36_12='拉伯沙基曰、我主遣我、岂以此言仅告尔主及尔乎、非亦告坐于城上、将同尔食己矢、饮己溺之人乎、';
_Isa36_13='拉伯沙基遂立、用犹大方言、大声呼曰、尔曹其听大王亚述王之言、';
_Isa36_14='王曰、勿为希西家所欺、彼不能救尔、';
_Isa36_15='勿听希西家使尔恃耶和华曰耶和华必救我、此城必不付于亚述王手、';
_Isa36_16='勿听希西家、盖亚述王曰、尔当与我修好、出而降我、则可各食己之葡萄、及无花果、各饮己井之水、';
_Isa36_17='迨我来迁尔至一地、如尔故土、有谷有酒、有食品、有葡萄园、';
_Isa36_18='尔其慎之、免受希西家之劝曰、耶和华必救我侪也、夫列邦之神、有一曾拯其国、脱于亚述王手乎、';
_Isa36_19='哈马亚珥拔之神安在、西法瓦音之神安在、凡此、曾拯撒玛利亚脱于我手乎、';
_Isa36_20='列邦之神、谁拯其国脱于我手、耶和华能拯耶路撒冷脱于我手乎、';
_Isa36_21='众默然、不答一词、盖王命勿答之、';
_Isa36_22='希勒家子家宰以利亚敬、与缮写舍伯那、及亚萨子史官约亚、自裂其衣、诣希西家、以拉伯沙基言告之、';
_Isa37_1='希西家王闻之、自裂其衣、披麻入耶和华室、';
_Isa37_2='遣家宰以利亚敬、缮写舍伯那、及祭司之长者、俱披麻、往见亚摩斯子先知以赛亚、';
_Isa37_3='谓之曰、希西家云、今乃急难谴责羞辱之日、子临产、而无力出之、';
_Isa37_4='亚述王遣拉伯沙基侮维生之上帝、尔上帝耶和华或闻其言、加以谴责、请尔为此遗民祈祷、';
_Isa37_5='希西家王之臣仆、遂诣以赛亚、';
_Isa37_6='以赛亚谓之曰、其告尔主曰、耶和华云、尔闻亚述王臣仆侮我之言、勿惧、';
_Isa37_7='我将以灵置于其衷、俾其闻风、而归故土、在彼使仆于刃、○';
_Isa37_8='拉伯沙基闻亚述王已去拉吉、遂返、遇其适攻立拿、';
_Isa37_9='亚述王闻古实王特哈加出、欲与之战、乃遣使见希西家曰、';
_Isa37_10='当告犹大王希西家云、尔所恃之上帝、谓耶路撒冷必不付于亚述王手、尔勿为其所欺、';
_Isa37_11='亚述列王之待诸国、施行翦灭、尔既闻之、而尔能得免乎、';
_Isa37_12='我祖所灭之邦、若歌散、哈兰、利色、及居提拉撒之伊甸族、彼之诸神、曾救之乎、';
_Isa37_13='哈马王、亚珥拔王、西法瓦音邑之王、希拿王、以瓦王、均安在哉、';
_Isa37_14='希西家自使者手、接书读之、遂上耶和华室、展于耶和华前、';
_Isa37_15='祷耶和华曰、';
_Isa37_16='居基路伯上、万军之耶和华、以色列之上帝欤、天下万国、惟尔为上帝、天地为尔所造、';
_Isa37_17='耶和华欤、侧耳而听、耶和华欤、启目而视、西拿基立遣使侮维生之上帝、请听其言、';
_Isa37_18='耶和华欤、亚述列王毁灭列邦、荒其土地、诚有此事、';
_Isa37_19='投其神于火、盖其神非神、乃木石、人手所造、故得而毁灭之、';
_Isa37_20='我之上帝耶和华欤、拯我脱于其手、俾天下万国、咸知惟尔为耶和华、○';
_Isa37_21='亚摩斯子以赛亚、遣人告希西家曰、以色列之上帝耶和华云、尔以亚述王西拿基立故、而祷于我、';
_Isa37_22='耶和华指亚述王云、锡安之处子藐视尔、姗笑尔、耶路撒冷女向尔摇首、';
_Isa37_23='尔所侮所谤者为谁、向谁扬尔声、高尔目、乃以色列之圣者也、';
_Isa37_24='尔藉臣仆侮主、曰我率众车陟于山巅、至利巴嫩之深处、伐其香柏之高者、松木之美者、将入其境之极处、即腴壤之森林、';
_Isa37_25='我已掘地而饮水、将以足掌涸竭埃及之河、';
_Isa37_26='耶和华曰、尔岂未闻我于元始所为、上古所定、今则成之、使尔毁坚城为瓦砾、';
_Isa37_27='故其居民力微、惊惶羞愧、如田草、如青蔬、如屋上之草、如未长之禾、';
_Isa37_28='尔之居处、尔之出入、及向我之暴怒、我悉知之、';
_Isa37_29='因尔向我暴怒、及尔狂傲之声、达于我耳、我必置钩于尔鼻、置勒于尔口、使循原途而返、';
_Isa37_30='希西家乎、必有其征、今岁食田所自生者、明年食其所复生者、迨及三年、可稼可穑、植葡萄园、而食其果、';
_Isa37_31='犹大家免难之遗民、必下盘根、而上结实、';
_Isa37_32='将有遗民出自耶路撒冷、免难之人出自锡安山、万军之耶和华热中、必成斯事、';
_Isa37_33='故耶和华指亚述王曰、彼必不至此城、不射一矢于彼、不执干至其前、不筑垒以攻之、';
_Isa37_34='必循原途而返、不至此城、耶和华言之矣、';
_Isa37_35='盖我为己、及我仆大卫故、必扞卫此城、以拯救之、○';
_Isa37_36='维时、耶和华之使者出、在亚述营、击其人十八万五千、晨起视之、乃尸而已、';
_Isa37_37='亚述王西拿基立遂去而返、居于尼尼微、';
_Isa37_38='崇拜其神于尼斯洛庙时、其子亚得米勒与沙利色、以刃弑之、遁于亚拉腊地、其子以撒哈顿嗣位、';
_Isa38_1='维时、希西家遘疾濒死、亚摩斯子先知以赛亚来见之、曰、耶和华云、尔当处置家事、盖尔必死、不得生存、';
_Isa38_2='希西家面壁、祷耶和华曰、';
_Isa38_3='耶和华欤、求尔垂念、我在尔前、行为诚实、心志专一、行尔所悦、遂哭甚哀、';
_Isa38_4='耶和华谕以赛亚曰、';
_Isa38_5='往告希西家曰、尔祖大卫之上帝耶和华云、我已闻尔祷、见尔泪、必增尔寿十五年、';
_Isa38_6='且救尔与此城、脱于亚述王手、扞卫此城、';
_Isa38_7='耶和华必成所言、有其征焉、';
_Isa38_8='亚哈斯日晷已进之影、我将使之退十度、于是已进之日、循晷而退十度、○';
_Isa38_9='犹大王希西家遘疾既愈、乃笔之曰、';
_Isa38_10='我尝自谓、我日当午、将入阴府之门、绝我余龄、';
_Isa38_11='又曰、我将于生存之地、不复见耶和华、与幽魂同处、不再见世人、';
_Isa38_12='我室被撤而迁移、若牧者之帐幕、我卷我生、若织者之卷布、尔必断我于机、旦夕终我之命、';
_Isa38_13='我静默至旦、尔折我骨若狮、旦夕终我之命、';
_Isa38_14='我之呢喃、如燕如鹤、我之哀鸣、有若班鸠、瞻望目疲、耶和华欤、我遭愁苦、尔其保余、';
_Isa38_15='我尚何言、彼语我者、已成之矣、因我中心之苦、必以谦逊度我余年、';
_Isa38_16='主欤、人之生也在此、我神之存在此、尔其医我、使我得生、';
_Isa38_17='我遭痛苦、致获平康、尔因爱我魂、出我于沦亡之坑坎、掷我罪于尔后、';
_Isa38_18='阴府不能颂美尔、死亡不能赞扬尔、入坑坎者、不得望尔之诚实、';
_Isa38_19='惟生者始颂美尔、如我今日然、尔之诚实、父示于子、';
_Isa38_20='耶和华将拯救我、故我侪毕生弦歌于耶和华室、○';
_Isa38_21='以赛亚曾曰、取一无花果饼为膏、置于疮痍必愈、';
_Isa38_22='希西家曰、我登耶和华室、有何征乎、';
_Isa39_1='维时、巴比伦王、巴拉但子米罗达巴拉但、闻希西家遘疾而愈、致书馈礼、';
_Isa39_2='希西家因使者而悦、以其府库之宝物、金银、香品、宝膏、与武库之器械、及所藏之宝物、悉示之、凡宫闱暨全国所有者、无不示之、';
_Isa39_3='先知以赛亚诣希西家王曰、斯人何言、奚自而来、希西家曰、来自远方、即巴比伦也、';
_Isa39_4='曰、彼于尔室、所见何物、希西家曰、凡我室中所有、彼悉观之、我之宝藏、无不示之、';
_Isa39_5='以赛亚曰、宜听万军耶和华之言、';
_Isa39_6='其日将至、尔室中所有者、与尔列祖至今所积者、必迁至巴比伦、不遗一物、耶和华言之矣、';
_Isa39_7='尔所生诸子中、必有被虏、在巴比伦王宫为宦竖、';
_Isa39_8='希西家谓以赛亚曰、尔所传耶和华之言善矣、又曰、盖我尚存之日、必得绥安稳固、';
_Isa40_1='尔之上帝曰、尔其慰藉、慰藉我民、';
_Isa40_2='以善言慰耶路撒冷、告以彼之战事已终、其罪已赦、因诸愆尤、倍受责罚于耶和华之手、○';
_Isa40_3='有声呼云、在于旷野、备耶和华之道、在于荒墟、治我上帝之径、';
_Isa40_4='诸谷填之、山阜卑之、崎岖平之、坎坷治之、';
_Isa40_5='耶和华将显其荣、凡有血气者、皆得见之、耶和华口言之矣、';
_Isa40_6='有声曰、当号呼、曰、我呼云何、曰、凡有血气者如草、其美容如田野之花、';
_Isa40_7='草枯花凋、盖耶和华以气嘘之、斯民诚如草也、';
_Isa40_8='草枯花凋、惟我上帝之言永存、○';
_Isa40_9='以嘉音报于锡安者、其陟高山、以嘉音报于耶路撒冷者、其扬厥声、力扬之、勿畏葸、告犹大诸邑云、观尔上帝、';
_Isa40_10='主耶和华将莅临、施厥大能、手握重权、加以赏赉、行其报施、';
_Isa40_11='如牧饲羊、手集羔羊、而抱于怀、徐导哺乳之牝羊、○';
_Isa40_12='谁掬掌以测海、布指以度天、斗量尘寰、权山衡岳、';
_Isa40_13='谁度耶和华之心、为其谋士、而训迪之、';
_Isa40_14='谁与参议、谁为其师、训以智慧、诲以公正之途、导以通达之路、';
_Isa40_15='其视列国、若器中之滴水、若衡上之微尘、其移岛屿、若徙纤微之物、';
_Isa40_16='欲献燔祭、利巴嫩林不足以焚、其中百兽不敷厥用、';
_Isa40_17='在于其前、万国若无、视为空旷虚无、';
_Isa40_18='如是、尔曹以谁比上帝、以何象像之、';
_Isa40_19='工铸偶像、金工包之以金、为制银链、';
_Isa40_20='惟彼贫乏、不能取此以献、则选不朽之木、而觅巧工、俾作雕像、坚立不移、';
_Isa40_21='尔岂未知、岂未闻之、自元始岂未传尔、自舆地肇基时、尔岂未悟耶、';
_Isa40_22='上帝坐于寰宇、视民若蟿、布天犹帱、张之若可居之幕、';
_Isa40_23='使牧伯归乌有、地上之士师为虚浮、';
_Isa40_24='彼也甫植甫种、其根甫盘于土、上帝吹之、则皆枯槁、旋风飘之、有若草芥、';
_Isa40_25='圣者曰、尔以谁拟我、使之等我、';
_Isa40_26='尔其仰观、凡此天象、为谁所造、谁核其数、而导之出、悉呼其名、因有大能大力、无不应命、○';
_Isa40_27='雅各欤、曷言我之途隐于耶和华、以色列欤、曷言我之冤未见理于我上帝乎、';
_Isa40_28='尔岂未知、岂未闻乎、永生之上帝耶和华、创造地极者、不倦不疲、其智莫测、';
_Isa40_29='困惫者赐以力、荏弱者增其能、';
_Isa40_30='少者必疲倦、壮者必颠踬、';
_Isa40_31='惟仰赖耶和华者、必补其力、如鹰展翼而上、疾趋弗倦、奔走弗疲、';
_Isa41_1='岛屿之众、宜缄口于我前、列国之民、当补其力、进而致词、尔我共同辩论、';
_Isa41_2='谁使一人起于东方、以义召之、至其足下、俾服列国、制列王、使其刃如尘埃、使其弓如草芥、';
_Isa41_3='其人追敌、于彼足迹未经之途、安然而往、';
_Isa41_4='谁为之、谁成之、谁自元始命定万代、我耶和华也、始我也、终亦我也、';
_Isa41_5='岛屿之众、见之而惧、地极之民、无不战栗、咸来会集、';
_Isa41_6='互相辅助、互相劝勉、曰壮乃心、';
_Isa41_7='木工勉金工、司锤磨光者、勉击砧者、论焊工曰、焊则善矣、遂钉之以钉、使不动摇、○';
_Isa41_8='我仆以色列、我所选之雅各、我友亚伯拉罕之裔欤、';
_Isa41_9='我自地极援尔、自天涯召尔、谓曰、尔乃我仆、我已简尔、未尝遗弃、';
_Isa41_10='勿畏葸、以我偕尔、勿恇怯、以我为尔上帝、我必巩固尔、辅助尔、以我公义之右手扶持尔、';
_Isa41_11='憾尔者必蒙羞抱愧、敌尔者必若无物、而就灭亡、';
_Isa41_12='攻尔者、尔将寻而弗得、鬬尔者、必归乌有、';
_Isa41_13='我耶和华尔之上帝、必携尔右手、谓尔曰、勿惧、我辅助尔、';
_Isa41_14='耶和华曰、若蚓之雅各、以色列人欤、勿惧、我必助尔、救赎尔者、乃以色列之圣者也、';
_Isa41_15='我将使尔为打谷之新器、利而有齿、以打诸山、至成虀粉、使诸岗如秕糠、';
_Isa41_16='尔必簸之、风必扬之、狂风散之、惟尔因耶和华而乐、为以色列之圣者而夸、';
_Isa41_17='维被贫乏、求水不得、口渴舌燥、我耶和华必俞允之、以色列之上帝必不弃之、';
_Isa41_18='我将浚河于童山、出泉于幽谷、使旷野成池沼、旱地为源泉、';
_Isa41_19='在于旷野、我必植香柏木、皂荚木、冈拈木、橄榄木、在于沙漠、我必植松木、杉木、黄杨木、';
_Isa41_20='使人见之而知、思之而悟、此乃耶和华之手所为、以色列之圣者所造也、○';
_Isa41_21='耶和华谓偶像曰、呈尔之状、雅各之君曰、述尔之情、';
_Isa41_22='陈述将遇之事、或以往事告我、俾我研究而知其终、或以未来之事示我、';
_Isa41_23='试言未来之事、俾我知尔为神、或降祥、或降殃、令我见而骇异、';
_Isa41_24='尔乃虚无、所行空旷、择尔者可恶也、○';
_Isa41_25='我自北方兴起一人、呼吁我名、彼自日出之乡而至、将践牧伯如土、若陶人之躏泥、';
_Isa41_26='谁自始宣之、俾我知之、谁自昔述之、使我韪之、然无有宣之、无有述之、无有闻尔言者、';
_Isa41_27='先告于锡安者我也、曰观之观之、我将遣报嘉音者至耶路撒冷、';
_Isa41_28='我观之、中无一人、亦无谋士、我诘之、无能答一词者、';
_Isa41_29='彼乃虚无、所行空旷、所铸之偶、有若飘风、等于空气、';
_Isa42_1='试观我仆、我所扶翼、我所遴选、我心所悦者、我曾以我神赋之、彼将以公义示异邦、';
_Isa42_2='彼不呼不喧、其声不闻于衢、';
_Isa42_3='已伤之苇不折、燃余之炷不灭、必凭诚实、以宣公义、';
_Isa42_4='不困惫、不恇怯、迨立公义于世、岛屿必仰其训、';
_Isa42_5='耶和华上帝创造诸天、而展布之、铺张大地、及其土产、以生气赋亿兆、以神性畀行于地上之人、';
_Isa42_6='曰、我耶和华以义召尔、必携尔手而护尔、使尔为与民立约之据、亦为列邦之光、';
_Isa42_7='启瞽者之目、出囹圄之囚、处幽暗者、出之于狱、';
_Isa42_8='我为耶和华、此我名也、不以我之荣光畀他神、不以我之声誉付雕像、';
_Isa42_9='昔所预言、已悉应矣、今复告以新事、事尚未发、即示尔焉、○';
_Isa42_10='航海之人、海中万物、岛屿与其居民、常讴新歌于耶和华、自地极颂美之、';
_Isa42_11='旷野及其城邑、基达所居之乡、当扬厥声、西拉居民宜讴歌、自山巅而欢呼、';
_Isa42_12='归荣于耶和华、宣扬其声誉于岛屿、';
_Isa42_13='耶和华将出、有若力士、勇气奋扬、有若战士、喑呜叱咤、奋力击敌、';
_Isa42_14='耶和华曰、我久缄默、寂然自抑、今则号呼、如临产之妇、气急而喘、';
_Isa42_15='必使山冈荒芜、草木枯槁、江河为洲、池沼尽涸、';
_Isa42_16='惟彼瞽者、我必携之于不识之途、导之于不识之径、在彼之前、使暗为光、使曲为直、我将行此、而不之弃、';
_Isa42_17='凡恃雕像、对铸像云、尔为我神、必皆退而愧怍、○';
_Isa42_18='尔曹聋者宜听、盲者宜视而明、';
_Isa42_19='谁为瞽、非我仆乎、谁为聋、如我所遣之使乎、谁为瞽如我之同盟、谁为瞽如耶和华之仆乎、';
_Isa42_20='尔多见而不悟、启耳而不闻、';
_Isa42_21='耶和华为己之义、喜弘法律、而尊重之、';
_Isa42_22='惟斯民被掠见夺、皆羁于穴幽于狱、被掠而无人施拯、见夺而无人曰返之、';
_Isa42_23='尔中谁倾耳听此、嗣后闻而从之、';
_Isa42_24='谁使雅各被掠、付以色列于盗非耶和华乎、我侪获罪于彼、不行其途、不遵其法、';
_Isa42_25='故彼倾其烈怒、俾遇剧战、火灼四周、而彼不知、焚及其身、不以为意、';
_Isa43_1='肇造尔雅各、甄陶尔以色列之耶和华曰、勿惧、我已赎尔、呼尔以名、尔为我有、';
_Isa43_2='尔涉于水、我必与俱、凭河不至淹没、经火不致焚毁、其焰不爇尔身、';
_Isa43_3='我乃尔之上帝耶和华、以色列之圣者、尔之救主、以埃及赎尔、以古实西巴代尔、';
_Isa43_4='我视尔为宝为贵、眷爱尔、故以他人易尔、以列邦代尔生命、';
_Isa43_5='勿惧、我偕尔、必自东方携尔之裔、自西方集尔之众、';
_Isa43_6='谓北方曰、当令旋返、谓南方曰、勿行拘留、携我诸子、还自远方、携我诸女、归从地极、';
_Isa43_7='即以我名而称、我所肇造、以彰我荣、我所甄陶、成就者也、';
_Isa43_8='有目而蒙、有耳而聩之民、当携之出、';
_Isa43_9='集列邦、会万民、其中孰能言此、而示我以往事、当携证者、以征其言、使人闻之曰、诚是也、';
_Isa43_10='耶和华曰、尔曹为我之证、为我所选之仆、俾尔知而信我、深悉我为上帝、在我之先、无他上帝、在我之后、亦无有焉、';
_Isa43_11='惟我为耶和华、我外无他救主、';
_Isa43_12='耶和华曰、我既宣告、我亦救援、我亦指示、尔中无有异族之神、故尔为我之证、我乃上帝、';
_Isa43_13='自兹以往、我为上帝、无能夺于我手、我之所为、谁能阻之、○';
_Isa43_14='赎尔之耶和华、以色列之圣者云、以尔之故、我将遣人至巴比伦、使逃亡之迦勒底人、乘其喜乐之舟而来、';
_Isa43_15='我乃耶和华、尔之圣者、肇造以色列、为尔君王、';
_Isa43_16='耶和华曾辟路于沧海、备途于巨浸、';
_Isa43_17='使车马军旅勇士咸集、而倾覆之、不能复起、悉皆见灭、如熄余烬、';
_Isa43_18='耶和华云、已往之事勿忆、畴昔之事勿思、';
_Isa43_19='我今作有新事、将即出现、尔岂不知之、我必备途于旷野、浚川于荒墟、';
_Isa43_20='野中百兽、野犬鸵鸟、必皆尊我、因我备水于旷野、浚川于荒墟、以饮我之选民、';
_Isa43_21='即我为己所肇造者、使之扬我声誉、';
_Isa43_22='惟尔雅各、不呼吁我、以色列厌我、';
_Isa43_23='不以尔羊燔而献我、不以祭品尊我、我使尔奉礼物、非累尔也、命尔焚香品、非烦尔也、';
_Isa43_24='尔不以金购之菖蒲奉我、不以牺牲之脂膏供我、乃以尔诸罪累我、以尔诸愆烦我、';
_Isa43_25='惟我为己之故、涂抹尔愆、不念尔罪、';
_Isa43_26='尔其使我追忆、互相辩论、陈尔之事、或可称义、';
_Isa43_27='尔之始祖干罪、尔之师傅又复逆我、';
_Isa43_28='故我必辱圣所之长、使雅各受诅、以色列被谤焉、';
_Isa44_1='我仆雅各、我所选之以色列欤、今其听之、';
_Isa44_2='肇造尔、自胎甄陶尔、辅助尔之耶和华云、我仆雅各、我所选之耶书仑欤、勿惧、';
_Isa44_3='盖我必注水于渴者、浚川于燥土、注我神于尔苗裔、降福祉于尔子孙、';
_Isa44_4='彼将滋生于草中、若溪滨之柳、';
_Isa44_5='将有人曰、我属耶和华、有以雅各之名自称、有手书归耶和华、自称为以色列、○';
_Isa44_6='万军之耶和华、赎以色列而为其王者云、始我也、终亦我也、我外别无上帝、';
_Isa44_7='自我肇造上古之民以来、谁能如我宣布之、预言之、陈述之、至于未来之事、必成之事、任其指示之、';
_Isa44_8='尔勿畏葸、勿惊惶、我岂非自古宣示尔乎、尔为我证、我外岂有上帝乎、无有磐石、我不知其他也、';
_Isa44_9='造雕像者、悉为虚妄、其所悦者无益、彼之证者不见不知、必致愧怍、';
_Isa44_10='谁造神像、或铸无益之偶、';
_Isa44_11='凡宗之者、咸生愧赧、造之之工、世人而已、任其聚会、屹立于此、必同战栗、而惭恧焉、';
_Isa44_12='铁工炽炭锻之、以锤治之、竭一臂之力、而制造之、饥而疲乏、渴而困惫、';
_Isa44_13='木工布绳、画之以笔、治之以铴、正之以规、象人之形、犹人之美、处之于室、';
_Isa44_14='更伐香柏、亦取橡栎、皆林木之坚者、或植杉木、得雨露之养、';
_Isa44_15='人取之为薪、用之暖体、燃之烘饼、或以之作神像、而崇拜之、雕偶像、而俯伏于其前、';
_Isa44_16='半以燃火、半以炙肉、食之果腹、复暖其身、曰、噫、我既温暖、亦既观火、';
_Isa44_17='尚有余木、用之造神、以为雕像、俯伏拜之、祷曰、尔其救予、盖尔为我神也、';
_Isa44_18='维彼不知不思、其目障翳不见、其心蒙蔽不明、';
_Isa44_19='无人想念、无知识、无聪明、不云材木之半、我已焚之以火、烘饼于炭、半以炙肉食之、岂可用其余者、而作可憎之物、俯伏以拜木干乎、';
_Isa44_20='彼乃食灰、中心昏迷、使之离途、弗能自救、不知自言、我之右手所执、非虚诞乎、○';
_Isa44_21='雅各以色列欤、其忆斯事、尔乃我仆、我甄陶尔、以为我仆、以色列欤、我不忘尔、';
_Isa44_22='我抹尔愆、若散密云、我涂尔罪、如消阴雾、尔其归我、盖我赎尔、';
_Isa44_23='诸天欤、尔其讴歌、耶和华已成之矣、下土欤、尔其大声而呼、群山茂林、及其中之百树欤、尔其发声而歌、缘耶和华已赎雅各、必彰其荣于以色列焉、○';
_Isa44_24='赎尔之耶和华、自胎甄陶尔者云、我耶和华创造万物、独布诸天、而张大地、斯时偕我者谁耶、';
_Isa44_25='我使诳者之兆不验、卜筮之辈颠狂、智者却退、其聪慧变为愚拙、';
_Isa44_26='应我仆之言、成我使之谋、论耶路撒冷曰、必有居民、论犹大众邑曰、必再建造、荒芜之区、我必兴之、';
_Isa44_27='命深渊竭、其河我则涸之、';
_Isa44_28='论古列曰、乃为我牧、成我所悦、论耶路撒冷曰、必得建造、论圣殿曰、其基必立、';
_Isa45_1='耶和华膏古列、执其右手、服列国于其前、去诸王之腰束、启其邑门、俾不复闭、';
_Isa45_2='谓之曰、我将为尔先导、平治崎岖、碎铜门、折铁楗、';
_Isa45_3='锡尔贮于暗中之宝、藏于隐处之财、俾知以名呼尔者、乃我耶和华以色列之上帝也、';
_Isa45_4='缘我仆雅各、暨我所选之以色列故、我以名呼尔、尔虽未识我、我已称尔名、';
_Isa45_5='我乃耶和华、我外无他、别无上帝、尔虽未识我、我必束尔腰、';
_Isa45_6='俾东方西方、咸知我外无他、我乃耶和华、别无他神、';
_Isa45_7='我作光造暗、锡平康、降灾祸、我耶和华行此事焉、○';
_Isa45_8='诸天其降雨泽、穹苍其沛公义、舆地坼裂、以萌拯救、而产公义、乃我耶和华所为、○';
_Isa45_9='土壤瓦砾中之片瓦、与造之者争辩、其有祸矣、涂泥岂能谓陶人曰、尔何为乎、所造之物岂得曰、彼无手乎、';
_Isa45_10='人谓父曰、尔何所生、谓母曰、尔何所产、其有祸矣、';
_Isa45_11='以色列之圣者耶和华、肇造以色列者曰、论及未来之事、尔岂能诘我乎、论及我子、暨我手所为者、尔岂能命我乎、';
_Isa45_12='我辟大地、造人居之、手布诸天、定其万象、';
_Isa45_13='万军之耶和华曰、我依义兴起古列、平直其途、彼必建我城邑、释我俘囚、不望其值、不图其赏、○';
_Isa45_14='耶和华又曰、埃及劳而得者、古实之货财、及雄伟之西巴族、俱必归尔、属尔从尔、系以铁索而来、俯伏于尔前、祷曰、上帝诚在尔中、其外无他上帝、';
_Isa45_15='以色列之救者上帝欤、尔诚自隐之上帝也、';
_Isa45_16='凡作偶像者、必蒙羞耻、同怀愧怍、';
_Isa45_17='惟以色列必蒙耶和华之永救、不蒙羞、不抱愧、历世靡暨、○';
_Isa45_18='耶和华上帝创造诸天、开辟大地、而奠定之、俾不混沌、以处烝民、其言曰、我乃耶和华、我外无他、';
_Isa45_19='我未尝言于隐密幽暗之处、未尝谓雅各子孙曰、尔寻求我、乃徒然也、我耶和华言公义、宣中正、';
_Isa45_20='列邦免难之民、其集而至、惟彼舁其木偶、祷于不能施救之神者、悉属无知、';
_Isa45_21='尔其备具、而陈述之、彼此相议、谁自古示之、谁自昔告之、非我耶和华乎、我外无他上帝、我乃秉公施救之上帝、其外无他、';
_Isa45_22='地极之民、其仰望我、以获拯救、我乃上帝、我外无他、';
_Isa45_23='我既指己而誓、我之义命、出而不反、万膝必向我而跪、万口必指我而誓、';
_Isa45_24='或曰、惟在耶和华、有义有力、人必诣之、凡怒之者、必蒙羞耻、';
_Isa45_25='以色列之裔、在于耶和华、将得称义而夸耀焉、';
_Isa46_1='彼勒倾覆、尼波俯伏、其像负于牲畜、尔素所舁之物、成为重负、使牲畜困惫、';
_Isa46_2='彼皆倾覆、同俯伏、不能救其重负、己亦为人所虏、○';
_Isa46_3='雅各家、以色列之遗民欤、尔其听我、尔自初生、为我襁负、尔自出胎、为我怀抱、';
_Isa46_4='迄尔耄耋、皓然白首、始终如一、我必负尔、我既创造、亦必扶持、且施拯救、';
_Isa46_5='尔以谁譬我、俾能相若、以谁拟我、而得从同、';
_Isa46_6='人倾囊出金、权衡其银、雇厥金工、以铸神像、俯伏而拜、';
_Isa46_7='荷之于肩、携之而往、置诸其所、使之屹立、不离其处、人或呼之、而不能应、不能拯人于难、○';
_Isa46_8='尔悖逆者、当记忆之、显为丈夫、而追念焉、';
_Isa46_9='古昔之事、尔其追溯、我乃上帝、我外无他、我乃上帝、无能比拟、';
_Isa46_10='我自始而示厥终、自昔而言未来之事、谓我所谋者必验、所悦者必行、';
_Isa46_11='召彼鸷鸟、至自东方、成我谋者、来自远地、我既言之、亦必行之、我既定之、亦必成之、';
_Isa46_12='刚愎厥心、远乎义者、其听我言、';
_Isa46_13='我义伊迩、相距不远、我之拯救、不复迟延、我必为彰我荣之以色列、施拯救于锡安焉、';
_Isa47_1='巴比伦处子欤、尔其下、坐于尘埃、迦勒底女子欤、尔无位、坐于土壤、不复称为娇娆窈窕、';
_Isa47_2='取磨磨粉、去尔帕、解尔裳、跣足涉溪、';
_Isa47_3='必裸尔体、以暴尔丑、我必复仇、不恕一人、';
_Isa47_4='赎我侪者、厥名万军之耶和华、以色列之圣者、';
_Isa47_5='迦勒底女子欤、其默然而坐、入于幽暗、盖尔不复称为列邦之主母、';
_Isa47_6='昔我震怒我民、玷污我业、付于尔手、尔不之恤、以尔重轭加于耆老、';
_Isa47_7='自谓我必永为主母、不思此事、不虑厥终、○';
_Isa47_8='尔宴乐安居、自谓有我、我外无他、必不孤坐为嫠、亦不丧子、尔其听诸、';
_Isa47_9='一日之间、俄顷之际、二者临尔、为嫠丧子、在尔多行邪术、广施符咒之时、其灾必悉临尔、';
_Isa47_10='尔恃己恶、自言无见我者、尔之智识诱尔、自谓有我、我外无他、';
_Isa47_11='是故祸患必临尔、不知所由、灾难必及尔、无以禳之、殄灭突来、难以逆料、';
_Isa47_12='尔今起立、施尔符咒、及诸邪术、即尔自幼所勤习者、试观其效、或能获益、或能慑敌、';
_Isa47_13='尔因多谋、而致疲惫、维彼观天象、察星辰、每月预告将来之事者、今其起立、庶可救尔、免罹后患、';
_Isa47_14='彼众必如草芥、被火焚毁、不能自救脱于烈焰、此火非炭足以暖体、可坐其前、';
_Isa47_15='尔所勤劳之事、于尔将如是、自幼与尔贸易者、各归其所、无人援尔、';
_Isa48_1='雅各家、以以色列名而称、自犹大源而出者、其听我言、尔指耶和华之名而誓、称扬以色列之上帝、惟非以诚以义、';
_Isa48_2='盖彼自称为圣邑之民、恃以色列之上帝、名为万军之耶和华也、';
_Isa48_3='耶和华曰、昔我预言诸事、出之于口、昭示于人、猝然行之、俾底于成、';
_Isa48_4='我素知尔刚愎、尔项乃铁、尔额乃铜、';
_Isa48_5='故自畴昔、事尚未至、我先宣告、昭示于尔、免尔曰、此乃我之偶像所行、我之雕像铸像所命、';
_Isa48_6='尔既闻之、今悉见之、尚不宣示乎、自今而后、我以新事示尔、即尔所未知之秘奥、';
_Isa48_7='乃今新创、非昔所有、尔前此所未闻、免尔曰、我已知之矣、';
_Isa48_8='尔实未闻未知、尔耳未通、我知尔甚行诈、自出母胎以来、称为悖逆者、';
_Isa48_9='今缘我名、迟延我怒、为我声誉、忍怒不发、免尔灭绝、';
_Isa48_10='我曾链尔、非若链银、试尔于患难之炉、';
_Isa48_11='我为己故、必行所言、岂容我名受辱、不以我荣畀他神也、○';
_Isa48_12='雅各我所选之以色列欤、尔其听我、我乃耶和华、始我也、终亦我也、';
_Isa48_13='我手奠地基、右手布诸天、我一呼之、则皆立焉、';
_Isa48_14='尔其咸集以听、诸神之中、孰曾言此、我耶和华所爱者、必成我所悦于巴比伦、其臂加于迦勒底人、';
_Isa48_15='我既谕之、又复召之、导之而至、使其道途亨达、';
_Isa48_16='尔其就我、以聆斯言、我自元始、不言于隐、自古我已在焉、先知曰今主耶和华遣我、及其神矣、';
_Isa48_17='赎尔之耶和华、以色列之圣者曰、我乃尔之上帝耶和华、我训诲尔、俾尔获益、导尔于当行之途、';
_Isa48_18='愿尔恪遵我命、则享绥安、若河水之流、且得仁义、若海涛之涌、';
_Isa48_19='尔之后裔、多若尘沙、尔之所出、繁若砂砾、其名不没、不绝于我前、○';
_Isa48_20='尔其出巴比伦地、避迦勒底人、讴歌宣扬、明示地极云、耶和华已赎其仆雅各、';
_Isa48_21='导民经野、俾不烦渴、使石出泉、磐裂水涌、';
_Isa48_22='耶和华曰、作恶之辈、不享平康、';
_Isa49_1='岛屿之众、尔其听哉、远方之人、尔其倾耳、自我出胎、耶和华召我、自离母腹、以名呼我、';
_Isa49_2='使我口若利剑、庇我以手荫、俾我如明镞、藏我于其箙、';
_Isa49_3='告我曰、以色列欤、尔乃我仆、我以尔荣、';
_Isa49_4='惟我曰、我勤劳徒然、竭力成为虚空、然耶和华必理我冤、我之赏赉、在我上帝、';
_Isa49_5='自我出胎、耶和华立我为其仆、使雅谷归之、以色列集之、盖我见重于耶和华前、我上帝为我之力、';
_Isa49_6='彼谓我曰、尔为我仆、振兴雅各支派、使以色列蒙保全者、得以复返、此犹细故、我必立尔为列邦之光、施我拯救、迄于地极、';
_Isa49_7='以色列之圣者耶和华、救赎以色列者、谓世人所藐视、此邦所憎恶、官长所奴隶者曰、列王必见而兴起、牧伯必进而崇拜、因选尔之以色列圣者、信实之耶和华故也、';
_Isa49_8='耶和华又曰、我曾于见纳之时听尔、于拯救之日助尔、我必护尔、俾与庶民立约、复兴斯土、使民得荒芜之区以为业、';
_Isa49_9='谓累系者曰、尔其出焉、谓处于幽暗者曰、尔其显焉、彼将行于道路而得食、居于童山而得刍、';
_Isa49_10='不饥不渴、日不之暴、暑不之侵、矜悯之者必引之、导经水源、';
_Isa49_11='我必使我冈陵成为康庄、道途修为高平、';
_Isa49_12='有人自远方、自北自西、自秦国而至、';
_Isa49_13='诸天其讴歌、大地其喜乐、众山其欢呼、盖耶和华既慰藉其民、亦将矜恤其困苦者也、○';
_Isa49_14='锡安曰、耶和华弃我、主忘我、';
_Isa49_15='夫妇岂能忘哺乳之婴、不慈所妊之子、彼或忘之、我不忘尔、';
_Isa49_16='我曾以尔铭于我掌、尔之城垣常在我前、';
_Isa49_17='尔之子女速归、毁灭尔、荒废尔者、必远离尔、';
_Isa49_18='尔其举目四望、彼众咸集以归尔、耶和华曰、我指己生而誓、尔必以之为妆饰而佩之、束之如新妇之束带、';
_Isa49_19='盖尔荒寂之区、倾毁之地、今有居民、成为狭隘、吞噬尔者将远尔也、';
_Isa49_20='尔丧子时所生之子、将附耳语尔曰、壤地褊小、其恢廓之、俾我得居、';
_Isa49_21='尔将自谓、我既丧子、孑然一身、见逐流离、若辈谁所诞育耶、且我独居、若辈何从而有耶、○';
_Isa49_22='主耶和华曰、我将举手于列邦、张旆于诸民、彼必怀抱尔子、肩负尔女而来、';
_Isa49_23='王为养父、后为乳母、面伏于地、拜于尔前、舐尔足尘、尔则知我乃耶和华、凡仰望我者、不致愧怍、';
_Isa49_24='勇士所攘夺、岂能脱之乎、强者所俘获、岂能救之乎、';
_Isa49_25='惟耶和华曰、勇士所俘获、必脱之、强者所攘夺、必救之、盖敌尔者、我必敌之、而拯尔子女、';
_Isa49_26='使虐尔者自食其肉、自醉其血、若饮醇醪、凡有血气者、咸知我耶和华、乃救尔赎尔之主、雅各之全能者也、';
_Isa50_1='耶和华曰、我出尔母、离书安在、我鬻尔身、债主为谁、尔之见鬻、以尔罪故、尔母见出、以尔愆故、';
_Isa50_2='我来无人在焉、我召无人应焉、何耶、我臂岂短、不能行赎乎、我岂无力、不能施救乎、我叱咤、则沧海涸竭、江河变为沙漠、鳞族失水、死而腥臭、';
_Isa50_3='我衣穹苍以晦冥、蔽之以麻布、○';
_Isa50_4='耶和华之仆曰主耶和华赐我以受教者之舌、能以言辅委靡之人、彼旦旦启迪我耳、使听其教、如弟子然、';
_Isa50_5='主耶和华启迪我耳、我未违逆、亦未退避、';
_Isa50_6='人杖我背、我任其杖、人拔我须、我听其拔、人辱我唾我、我不掩面、';
_Isa50_7='主耶和华助我、故我不致羞赧、我坚厥颜、有如坚石、自知不至愧怍也、';
_Isa50_8='义我者近矣、谁与我争、其偕我立、谁为我敌、其诣我前、';
_Isa50_9='主耶和华助我、孰罪我乎、彼众将敝如衣、蠹必食之、○';
_Isa50_10='尔中谁畏耶和华、而听其仆之声乎、行于幽暗、不得光明者、宜恃耶和华名、赖其上帝、';
_Isa50_11='凡尔燃火、自环以火炬者、其行于尔之火焰、与所燃之火炬中、尔必惨然而卧、我手使然也、';
_Isa51_1='凡尔逐义、求耶和华者、尚其听予、尔所被凿而出之磐、被掘而出之坎、当追思焉、';
_Isa51_2='且念尔祖亚伯拉罕、及生尔之撒拉、亚伯拉罕孑然一身、我选召之、锡以福祉、俾其昌炽、';
_Isa51_3='盖耶和华慰藉锡安、及其荒芜之区、使其旷野若伊甸、沙漠若耶和华之囿、将见其中欢欣喜乐、而有称谢讴歌之声、○';
_Isa51_4='我民欤、尚其注意、我国欤、尚其倾耳、盖有法律将自我出、我必立我公义、以为兆民之光、';
_Isa51_5='我义伊迩、拯救既施、我必奋臂以鞫众民、岛屿将瞻望予、惟我臂力是恃、';
_Isa51_6='尔其仰观上天、俯察下土、诸天必散若烟、大地必敝若衣、居民之死、有如蚊蚋、惟我之拯救永存、我之公义不废、○';
_Isa51_7='请悉公义、服膺我法之民、尚其听予、勿畏人侮、勿惧人毁、';
_Isa51_8='盖蠹将食之、如食衣服、虫将蛀之、如蛀氄毛、惟我之公义永存、我之拯救、历世弗替、○';
_Isa51_9='耶和华之臂、尚其兴起、兴起、施展大力、如在古时昔世、昔脔拉哈伯、刺大龙者、岂非尔乎、';
_Isa51_10='使沧海竭、巨浸涸、深渊为途、俾见赎之民得以经过、岂非尔乎、';
_Isa51_11='耶和华所赎者必归、讴歌而至锡安、其首永戴喜乐、咸得愉悦欢忭、忧戚欷歔、悉归乌有、';
_Isa51_12='主曰、慰藉尔者我也、尔何人斯、乃畏必死之世人、惧如草之人子、';
_Isa51_13='而忘展布诸天、奠定地基、肇造尔之耶和华、终日因强暴者之怒而惧、以其图灭尔、其怒安在、';
_Isa51_14='屈身之俘、得释必速、免死于阱、其粮不绝、';
_Isa51_15='我乃尔之上帝耶和华、翻腾沧海、使波涛漰渤、万军之耶和华、乃我名也、';
_Isa51_16='我以我言置于尔口、以手荫庇尔、我则展布诸天、奠定地基、且谓锡安曰、尔为我民、○';
_Isa51_17='耶路撒冷欤、尔其兴起、兴起、耶和华手所给忿怒之杯、尔既饮之、致眩之爵、饮之而尽、';
_Isa51_18='所生之子、无一导之、所育之子、无一扶之、';
_Isa51_19='荒凉倾覆、饥馑干戈、尔遭此灾、谁为尔哀、我何以慰尔哉、';
_Isa51_20='尔子疲惫、卧于街衢、有若野羊罹于罗网、盖大受耶和华之震怒、尔上帝之谴责、';
_Isa51_21='故尔困苦、不饮酒而醉者、宜听之焉、';
_Isa51_22='尔主耶和华、为其民伸冤之上帝曰、致眩之爵、所给忿怒之杯、我从尔手取之、俾不复饮、';
_Isa51_23='我必以之置于虐尔者之手、彼曾谓尔云、曲尔躬、俾我逾越、尔遂伏地、任其践履、若行通衢、';
_Isa52_1='锡安欤、尔其兴起、兴起、而被以力、圣邑耶路撒冷欤、衣尔丽服、自今而后、凡未受割、及不洁者、不复入于尔中、';
_Isa52_2='耶路撒冷欤、尔其兴起、去尔尘埃、安然而坐、被虏之锡安女欤、脱尔项索、';
_Isa52_3='耶和华曰、尔昔见鬻、未尝得值、尔今见赎、亦不需金、';
_Isa52_4='主耶和华曰、昔我民下埃及而寓之、亚述人无故虐遇之、';
_Isa52_5='耶和华曰、我民既无因而被虏、辖之者哗然而呼、终日恒渎我名、我将何为乎、';
_Isa52_6='我民必识我名、彼时必知出言者我、我在此也、○';
_Isa52_7='在于山上、报嘉音、传和平、报福祉之嘉音、宣扬拯救、告锡安曰、尔之上帝为王矣、其人之足迹、何其美哉、';
_Isa52_8='试听守望者之声、彼众同声讴歌、盖耶和华归锡安时、彼必觌面见之、';
_Isa52_9='耶路撒冷荒芜之区、其欢声同歌、盖耶和华已慰藉其民、救赎耶路撒冷、';
_Isa52_10='耶和华于列邦显其圣臂、地之四极、皆见我上帝之拯救焉、';
_Isa52_11='去之去之、出离斯土、勿扪污蔑、尔携耶和华之器者、当自洁焉、';
_Isa52_12='尔曹出时、不匆迫、非逃亡、盖耶和华必导于尔前、以色列之上帝必护于尔后、○';
_Isa52_13='主曰、我仆必获亨通、必被高举上升、造乎其极、';
_Isa52_14='彼曾面目憔顇、甚于世人、形容枯槁、逾于人子、令众骇异、';
_Isa52_15='必使多民愕然而兴起、君王因之而箝口、未示之者、必得观之、未闻之者、必得悟之、';
_Isa53_1='所传于我侪者、有谁信之、耶和华之臂、向谁显之、';
_Isa53_2='惟其仆也、有如条肄、生于其前、亦犹根株、盘于槁壤、无丰度、无威仪、我侪见之、无美可慕、';
_Isa53_3='彼被藐视、为人厌弃、素历困苦、洞悉病患、犹人掩面所不欲睹、而鄙夷者、我侪不重视之、○';
_Isa53_4='彼诚负我病患、任我忧苦、我以为彼受惩罚、上帝谴责、加以困苦、';
_Isa53_5='惟彼因我罪而被创、缘我咎而受伤、彼遭谴责、俾我平康、彼见鞭扑、令我痊愈、';
_Isa53_6='我侪如羊、行于歧路、各趋己途、耶和华以我众之愆尤、置于其身、○';
_Isa53_7='彼被屈抑、遇苦而不启口、如羔牵就死地、若羊对翦毛者缄口无声、';
_Isa53_8='彼受屈抑讯鞫、被取而去、于其时代、谁料其见绝于生人之地、乃因我民有罪、当受厥刑乎、';
_Isa53_9='彼虽未行凶暴、口无诡谲、犹使之与恶人同穴、乃与富人共冢、○';
_Isa53_10='耶和华愿损伤之、俾遘病患、彼献己生为赎罪祭、必见厥裔、其寿绵长、耶和华之志、藉其手而大成、';
_Isa53_11='主曰、彼必见其艰苦之果、遂得满志、我之义仆、将以其知识、俾多人为义、而任其过、';
_Isa53_12='我必使其与大人共业、与强者分财、以其倾厥生命、至于死亡、与罪人同列、实负多人之咎、为干罪者祈焉、';
_Isa54_1='不妊不产者欤、尔其讴歌、未劬劳者欤、尔其歌咏欢呼、盖独处者较有夫者、其子尤多也、';
_Isa54_2='拓尔幕地、展尔室帏、毋限止焉、长尔索、固尔橛、';
_Isa54_3='盖尔将蔓延左右、后裔得嗣列邦、荒凉之邑、有人居处、';
_Isa54_4='勿畏惧、以无愧也、勿惭怍、以无辱也、盖必忘少时之耻、不复念嫠时之辱、';
_Isa54_5='肇造尔者、乃尔之夫、名万军之耶和华、救赎尔者、乃以色列之圣者、必称为全地之上帝也、';
_Isa54_6='耶和华召尔、如召被弃之妇、少时见出而心忧者、尔上帝言之矣、';
_Isa54_7='我之弃尔、祇片时耳、必以鸿慈集尔、';
_Isa54_8='我愤怒时、掩面须臾、必以永久之仁慈矜恤尔、赎尔之耶和华言之矣、';
_Isa54_9='此犹挪亚之洪水、昔我誓云、不复使洪水汎滥于地、今亦誓云、不复怒尔、不复责尔矣、';
_Isa54_10='山岳可迁、冈陵可移、惟我之仁慈不迁、我之和约不移、恤尔之耶和华言之矣、○';
_Isa54_11='尔遭患难、飘于巨风、不得慰藉者、我将以丹砂砌尔之石、以青玉作尔之基、';
_Isa54_12='以红玉建尔堞、以珊瑚造尔门、以宝石作尔疆域、';
_Isa54_13='尔之子女、将蒙耶和华之教、众子大获平康、';
_Isa54_14='尔因行义、必得坚立、远离暴虐、毋庸畏葸、恐怖不近尔身、';
_Isa54_15='人或构衅、非我所使、凡构衅攻尔者、必缘尔而颠仆、';
_Isa54_16='工人吹火制器、以为用者、乃我所造、施行殄灭之人、亦我所造、';
_Isa54_17='凡为攻尔所制之器、必不利达、凡为鞫尔而动之舌、尔必罪之、斯为耶和华诸仆之益、亦为其义、乃本乎我、耶和华言之矣、';
_Isa55_1='凡口渴者、其来就水、无金者来购而食之、来沾酒乳、不需金、不索值、';
_Isa55_2='不足为粮者、胡权金以市之、不能果腹者、胡勤劳以得之、其谨听我、而食嘉肴、且饫肥甘、致心悦怿、';
_Isa55_3='侧耳就我、谛听我言、则可得生、我与尔立永约、即所许大卫之实惠、';
_Isa55_4='我立之为列邦之证、俾作民长、而为其帅、';
_Isa55_5='素所未识之邦、尔将召之、因尔上帝耶和华、以色列圣者之故、素不识尔之民、必趋就尔、盖耶和华已荣尔矣、○';
_Isa55_6='耶和华可遇之时、尔其寻之、相近之日、尔其吁之、';
_Isa55_7='作恶之辈、当离其途、不义之人、当易其念、归于耶和华、彼必恤之、归于我上帝、彼必普施赦宥、';
_Isa55_8='耶和华曰、我之念非尔之念、我之途非尔之途、';
_Isa55_9='我之途高于尔之途、我之念高于尔之念、如天高于地焉、';
_Isa55_10='譬诸雨雪、自天而降、不返于上、润泽士壤、使之萌芽结实、以种与播者、以粮与食者、';
_Isa55_11='我口出言亦若是、不徒返于我、必成我所悦、于我所命、必利达焉、';
_Isa55_12='尔将欣然而出、安然而蒙引导、山冈扬声、讴歌尔前、田野林木、皆将鼓掌、';
_Isa55_13='松柏挺生、以代荆棘、冈拈秀发、以代蒺藜、是为耶和华名之征、永为记志、终不灭绝、';
_Isa56_1='耶和华曰、尔当秉公行义、盖我之拯救伊迩、我之公义将显、';
_Isa56_2='守安息而不亵慢、禁己手而不作恶、行此而坚执之、其人福矣、';
_Isa56_3='附耶和华之异邦人、勿曰耶和华必别我于其民、阉者勿曰我乃枯木、';
_Isa56_4='盖耶和华曰、凡为阉者、守我安息、择我所悦、守我盟约、';
_Isa56_5='在我室中、于我垣内、我将赐彼记志、俾有名誉、较有子女为尤愈、且锡以永名、终不灭绝、';
_Isa56_6='附耶和华之异邦人、供其役事、敬爱耶和华名、为之臣仆、守安息而不亵慢、坚守其盟约、';
_Isa56_7='我必导之至我圣山、俾其欣喜于我祈祷之室、彼之燔祭及他祭、献于我坛、必蒙悦纳、盖我之室、将称为万民祈祷之室焉、';
_Isa56_8='集以色列离散之民者、主耶和华曰、既集我民、此外、将集他族以归之、○';
_Isa56_9='田野丛林之兽、其来吞噬、';
_Isa56_10='彼之守望、瞽目无知、哑犬不吠、喜梦幻、好偃卧、贪寝睡、';
_Isa56_11='斯犬饕餮、不知餍足、欺牧不明、各趋其途、悉求利己、';
_Isa56_12='彼曰、其来、我将取酒、痛饮醇醪、明日同于今日、乐莫大焉、';
_Isa57_1='义者云亡、无人介意、仁者逝世、无人思及、善人脱于患难、';
_Isa57_2='彼获平康、凡躬行正直者、必安寝于其柩、○';
_Isa57_3='惟尔女巫之子、奸夫与妓之裔、其前而听、';
_Isa57_4='尔戏谑谁乎、向谁张吻吐舌、尔曹岂非悖逆之子、诡诈之裔乎、';
_Isa57_5='尔于茂橡绿树之下、纵厥淫欲、山谷石窟之间、杀戮子女、';
_Isa57_6='溪中光石、乃尔所得、为尔之业、为之灌奠、而献素祭、尔既行此、我岂能不怒乎、';
_Isa57_7='尔置床于高冈、陟之而献祭、';
_Isa57_8='门与门柱之后、立尔记志、为人裸体而登、为之展床、与之订约、且顾厥林、而恋慕之、';
_Isa57_9='以膏奉于摩洛、多加香品、遣使远方、而自屈辱、至入阴府、';
_Isa57_10='道途迢递、不免困惫、然未言无望、手复得力、故不疲乏、';
_Isa57_11='尔畏谁、因谁而惧、致尔诳言、不以我为念、不以此为意、尔不畏我、岂非因我历久无言乎、';
_Isa57_12='尔之公义、我将宣之、尔之所为、无益于汝、';
_Isa57_13='尔号呼之际、任尔所集者救尔、彼必为风所飘、为气所吹、惟托庇于我者、将承斯土、获我圣山为业、';
_Isa57_14='将有言曰、修筑道路、平之平之、在我民前、去其窒碍、○';
_Isa57_15='巍巍在上、永永其居、名为圣者曰、我居高而且圣之所、且与痛悔谦冲之人偕居、以苏谦冲者之神、而畅痛悔者之心、';
_Isa57_16='我不常争辩、不恒忿怒、恐我所造之人困惫、神性疲弊、';
_Isa57_17='缘其贪婪之咎、我则奋怒以击之、掩面而憾之、彼仍悖逆、任意而行、';
_Isa57_18='彼之行径、我见之矣、我必医之、引导之、慰藉之、并慰藉其中之忧人、';
_Isa57_19='耶和华曰、我造厥口之果、远者近者、愿其平康、我必医之、';
_Isa57_20='惟彼恶人、若汹涌之海、不能恬静、厥水拥出泥秽、';
_Isa57_21='我上帝曰、作恶之辈、不享平康、';
_Isa58_1='大声呼号、勿限止焉、扬声如角、以其罪咎告于我民、以其愆尤示雅各家、';
_Isa58_2='彼日寻我、乐知我道、求我示以义律、悦亲上帝有若行义之民、未违上帝之律、';
_Isa58_3='彼曰、我禁食、尔不顾、我苦心、尔不知、何也、曰、尔禁食时、尚营己事、苛虐佣人、';
_Isa58_4='尔之禁食、致起争竞、凶拳殴击、此期禁食、尔声不得上闻、';
_Isa58_5='我所选禁食之日、岂如是乎、令人苦其心志、俯首若芦、以麻与灰、布于身下、此岂称为禁食、为耶和华所悦纳之日乎、';
_Isa58_6='我所选之禁食、岂非释凶恶之索、解人之负、纵受屈者自逸、而折诸轭乎、';
_Isa58_7='岂非颁食于饥者、导流离之贫民、寓于尔室、见裸者而衣之、不掩面于骨肉乎、';
_Isa58_8='若此、尔之辉光、必著若朝晖、尔之得医、将速见其效、尔之公义、显于尔前、我耶和华之荣光、卫于尔后、';
_Isa58_9='尔祈祷、耶和华必应、尔吁呼、必曰我在斯、';
_Isa58_10='尔若去人之轭、不指摘、不妄言、施仁慈于饥人、满困苦者之欲、尔之辉光、必见于暗、尔之晦冥、必若日中之明、';
_Isa58_11='耶和华将恒导尔、在于旱干之地、俾尔满志、骨骸坚固、尔必如灌溉之园囿、若不竭之泉源、';
_Isa58_12='自尔而出者、必筑历久荒芜之处、重立累代毁坏之基、人将称尔为补缺者、为修衢者、俾人居焉、';
_Isa58_13='如尔于我安息圣日、防闲尔足、称为可喜可尊、于耶和华之圣日、不行己道、不营己事、不出虚言、';
_Isa58_14='则必缘耶和华而乐、我将使尔驾行地之高处、俾享尔祖雅各之业、耶和华口言之矣、';
_Isa59_1='耶和华非手短而不能救、非耳聋而不能听、';
_Isa59_2='惟尔之罪戾、使尔与上帝隔绝、尔之愆尤、俾其掩面、而不垂听、';
_Isa59_3='尔手污于血、尔指染于恶、口出虚词、舌谈邪慝、';
_Isa59_4='其人涉讼、不依公平、申诉不循真实、恃虚伪、言诞妄、怀残害、生邪慝、';
_Isa59_5='煦妪蝮卵、组织蛛网、食其卵者必死、其卵被践、则蝮出焉、';
_Isa59_6='其网不能为衣、其工不能自蔽、邪慝为其工、强暴在其手、';
_Isa59_7='其足趋以行恶、急流无辜之血、衷存邪慝、所经之途、无不荒芜毁灭、';
_Isa59_8='不识平康之路、所行不公、自辟曲径、行其中者、不获绥安、';
_Isa59_9='故公平远我、仁义不及我躬、我望光明、仍处幽暗、我冀平旦、犹履晦冥、';
_Isa59_10='循墙如瞽者、遍扪如盲人、日中颠趾、无异昏暮、在于健者之间、有若死人、';
_Isa59_11='我吼若熊、哀鸣若鸠、望公义而不得、冀拯救而相远、';
_Isa59_12='在于尔前、我咎孔多、我罪讼我、我咎偕我、自知我愆、';
_Isa59_13='悖逆不认耶和华、违离不从我上帝、出暴戾叛逆之言、衷怀虚伪、口以宣之、';
_Isa59_14='公平却退、仁义遥立、诚实颠于衢、正直不得入、';
_Isa59_15='诚悫无存、去恶者被虏、耶和华鉴之、恶其无义、';
_Isa59_16='彼见无人、异其无保、遂以己臂自行拯教、以己义自为扶持、';
_Isa59_17='以公义为护胸、以拯救为兜鍪、以复仇为衵服、以热中为长衣、';
_Isa59_18='依人所为、而加报施、震怒乎仇敌、降罚于岛屿、';
_Isa59_19='耶和华之名、自西而见敬、其荣自东而见畏、盖耶和华必临、若急流之河、为其气所鼓也、';
_Isa59_20='耶和华曰、有救赎者、将临于锡安、及雅各家改过之人、';
_Isa59_21='我与斯人所立之约、即我赋尔之神、传尔之言、不离乎尔、及尔子孙之口、自今以迄永久、耶和华言之矣、';
_Isa60_1='尔其兴起炫耀、盖尔光已至、耶和华之荣著于尔上矣、';
_Isa60_2='幽暗将蒙大地、晦冥将蔽兆民、惟耶和华必起而临尔、其荣显于尔中、';
_Isa60_3='诸国将即尔光、列王就尔显著之耀、';
_Isa60_4='尔其仰目环视、众会集而归尔、尔子来自远方、尔女藉人提抱、';
_Isa60_5='沧海之珍宝、列邦之货财、俱归于尔、尔见之而色怡、心动而意舒、';
_Isa60_6='米甸以法孤峰之驼成群、遍于尔境、示巴之众咸至、奉以黄金乳香、颂美耶和华、';
_Isa60_7='基达群羊、必集于尔、尼拜约之牡羊、为尔所用、献于我坛、而见悦纳、我必使我圣室获荣、';
_Isa60_8='如云飞集、如鸰归牖者、谁乎、';
_Isa60_9='岛屿必瞻望我、他施之舟先至、载尔众子、来自远方、同携金银、奉尔上帝耶和华之名、及以色列之圣者、因其荣尔也、';
_Isa60_10='异邦人将建尔城垣、其列王为尔供役、盖我既发怒责尔、今则施恩恤尔、';
_Isa60_11='尔邑门必恒辟、昼夜不闭、使人携列国之货财、引其诸王而至、';
_Isa60_12='凡民与国、不事尔者、其国必败、其民必亡、';
_Isa60_13='利巴嫩之荣、松木、杉木、黄杨、运至尔处、以饰我圣所、我必荣我立足之地、';
_Isa60_14='昔虐尔者、其裔必鞠躬于尔前、凡侮尔者、必俯伏于尔足下、称尔为耶和华之邑、以色列圣者之锡安、';
_Isa60_15='昔尔见弃被恶、无人过之、我必使尔永久高美、为万代之喜乐、';
_Isa60_16='将食列国之乳、为诸王所抚育、必知我耶和华、雅各之全能者、乃救尔赎尔之主也、';
_Isa60_17='我必以金代铜、以银代铁、以铜代木、以铁代石、定和平为尔政、立公义为尔督、';
_Isa60_18='尔地不复闻强暴、尔境不复见残毁、必称尔垣为拯救、尔门为赞颂、';
_Isa60_19='昼不藉日为光、夜不藉月照耀、耶和华为尔永久之光、尔上帝为尔之荣、';
_Isa60_20='尔之日不没、尔之月不亏、盖耶和华为尔永久之光、尔悲哀之日已终、';
_Isa60_21='尔之民俱为义人、承斯土以为恒业、我栽之、手造之、以彰我荣、';
_Isa60_22='今藐小者、必成千倍、今微弱者、必成强邦、届期、我耶和华必速成之、';
_Isa61_1='主耶和华之神临我、盖耶和华膏我、俾传嘉音于谦卑者、遣我医伤心者、宣自由于俘虏、告开释于系囚、';
_Isa61_2='布告耶和华悦纳之年、及我上帝复仇之日、慰藉忧民、';
_Isa61_3='凡在锡安哀悼者、赐以花冠、代其灰尘、沃以喜乐之膏、代其悲伤、被以颂美之服、代其忧戚、俾称为义树、乃耶和华所植、以彰其荣、';
_Isa61_4='必复筑久荒之处、建夙毁之区、营累代倾圮之邑、';
_Isa61_5='外人将起、牧尔群羊、异族将为尔耕田亩、治葡萄园、';
_Isa61_6='惟尔称为耶和华之祭司、我上帝之役事、享列国之货财、得其荣显而夸诩、';
_Isa61_7='倍膺赏赉、以代羞耻、大得喜乐、以代凌辱、在于故土、倍得产业、欢忭无穷、';
_Isa61_8='我耶和华好公义、恶强夺及不义、必依诚实报之、且与之立永约、';
_Isa61_9='其后裔见知于列邦、其子孙见知于亿兆、凡见之者、必认为耶和华锡嘏之民、○';
_Isa61_10='我缘耶和华而乐甚、心缘我上帝而欣然、盖其被我以拯救、衣我以仁义、如新娶者冠以花冠、犹之新妇饰以珍宝、';
_Isa61_11='譬诸土壤、百卉滋生、园囿之内、所种萌芽、主耶和华亦必使公义颂扬、发生于列国、';
_Isa62_1='我为锡安故、不默然无言、为耶路撒冷故、不安然而止、迨其公义显著如辉光、拯救如火炬、';
_Isa62_2='列国将观尔公义、诸王将睹尔荣耀、尔必得新名、耶和华之口所命、';
_Isa62_3='且为花冠、在耶和华之手中、为王冕、在尔上帝之掌上、';
_Isa62_4='尔不复称为被弃者、地不复称为荒芜者、尔必称为我之所悦、地必称为有夫、盖耶和华悦尔、尔地必归之、';
_Isa62_5='譬诸壮男、得厥处女、尔之子民、亦将归尔、尔之上帝将以尔为乐、如新娶者燕其新婚、○';
_Isa62_6='耶路撒冷欤、我置戍卒于尔城垣、彼昼夜不缄默、提撕耶和华者、尚其无息、';
_Isa62_7='俾不安然、待其建造耶路撒冷、使为全地所揄扬、';
_Isa62_8='耶和华指己右手、及其有能之臂而誓、不复以尔之谷、给尔仇敌为食、尔所勤劳而得之酒、外人不复饮之、';
_Isa62_9='惟获者得而食之、颂美耶和华敛者得而饮之、于我圣所之院、○';
_Isa62_10='当出邑门、为民备路、筑甬道、去其石、为列邦立帜、';
_Isa62_11='耶和华宣告于地极曰、普告锡安女、尔之拯救临至、加以赏赉、行其报施、';
_Isa62_12='人将称斯民为圣民、耶和华所赎者、尔必称为寻获不弃之邑、';
_Isa63_1='来自以东、出自波斯拉、衣红衣、被丽服、具大力而行者、伊何人乎、我也、即依公义而言、有力施援者也、';
_Isa63_2='尔衣维赭、尔服若践酒醡者、何也、';
_Isa63_3='惟我独践酒醡、庶民无与偕者、我震怒而践之、我发愤而躏之、其血溅我衣、染我服、';
_Isa63_4='盖复仇之日、在我意中、我救赎之年已届、';
_Isa63_5='我观之、无人辅翼、我异其无人扶持、遂以己臂自行拯救、藉己愤自为扶持、';
_Isa63_6='震怒践踏列邦、发愤使之酩酊、流其血于地、○';
_Isa63_7='耶和华矜恤我侪、及以色列家、恩惠丰隆、我将宣扬其仁慈、而颂美之、';
_Isa63_8='盖彼曰、斯乃我民、不行诈伪之子、故为其救主、';
_Isa63_9='民遭困苦、彼亦共之、使侍其前之使救之、加仁爱矜恤以赎之、在古昔时、扶翼之、怀抱之、';
_Isa63_10='惟民叛逆、使其圣神怀忧、故转为雠、而自攻之、';
_Isa63_11='民乃忆及古昔、摩西与其众民、曰、导民与民之牧、出自海中、赋以圣神者、安在哉、';
_Isa63_12='以其荣臂援摩西之右手、判海水于其前、丕显其名、永世弗替、';
_Isa63_13='导民涉深渊、若马行原野、不致颠踬、';
_Isa63_14='耶和华之神、使民绥安、若群畜之息于陵谷、尔导民如是、以彰尔荣名、';
_Isa63_15='尚其自天垂顾、自圣且荣之所鉴观、尔之热衷大能、而今安在、尔之仁慈矜恤、靳不我施、';
_Isa63_16='尔乃我父、亚伯拉罕虽不我知、以色列亦不我识、尔耶和华为我之父、自古名为救赎我者、';
_Isa63_17='耶和华欤、何任我离尔道、刚愎厥心、不敬畏尔、缘尔仆尔所选之支派故、尚其复返、';
_Isa63_18='尔之圣民得业未久、我敌蹂躏圣所、';
_Isa63_19='我侪似未为尔所治、似未以尔名而称者、';
_Isa64_1='愿尔辟天而临格、使山震动于尔前、';
_Isa64_2='犹火焚薪、使水腾沸、致敌知尔名、列邦战栗于尔前、';
_Isa64_3='昔尔行可畏之事、出我意外、其时临格自天、山岳震动于尔前、';
_Isa64_4='自古以来、世人未闻、耳未聆、目未睹、尔外未有何神、为望之者有所为也、';
_Isa64_5='乐于行义、恒念尔道者、尔迎接之、惟我干罪、致尔震怒、如是已久、尚能得救乎、';
_Isa64_6='我侪咸如不洁之人、所有之义、乃若污蔑之衣、我皆枯槁如叶、被罪驱逐、如风飘飖、';
_Isa64_7='呼吁尔名、黾勉恃尔、无其人也、尔掩面弗顾、以我罪戾、使我消亡、';
_Isa64_8='耶和华欤、尔乃我父、我乃泥涂、尔为陶人、我皆尔手所造、';
_Isa64_9='耶和华欤、毋严加忿怒、毋恒念愆尤、我皆尔民、求尔垂顾、';
_Isa64_10='尔之圣邑、尽成荒野、锡安荒芜、耶路撒冷邱墟、';
_Isa64_11='我侪圣而且美之室、我祖颂尔之处、经火焚毁、我之乐土、悉变荒芜、';
_Isa64_12='耶和华欤、势既如此、尔犹容忍乎、尔仍默然、重苦我侪乎、';
_Isa65_1='未求我者、今则访我、未寻我者、今则遇我、未吁我名之民、我则谓之曰、我在斯、我在斯、';
_Isa65_2='我终日举手、招悖逆之民、彼行不轨、任意而为、';
_Isa65_3='在于我前、恒激我怒、献祭于园、焚香于瓦、';
_Isa65_4='居于冢墓、宿于秘所、而食豕肉、以可恶之物为汤、盛于器皿、';
_Isa65_5='告人曰、尔其独立、勿近我前、我洁于尔、若辈为烟、在于我鼻、乃如终日常焚之火、';
_Isa65_6='录于我前、我不静默、必行报施、偿于其身、';
_Isa65_7='尔与乃祖在山焚香、在冈渎我、我必度其所为、偿于其身、耶和华言之矣、○';
_Isa65_8='耶和华曰、葡萄累然、可酿新酒、或曰、勿坏之、福在其中、我缘我仆之故、亦必如是、免其尽灭、';
_Isa65_9='必使后裔出自雅各、承我山者出自犹大、我之选民必嗣之、我之臣仆必居之、';
_Isa65_10='求我之民、必得沙仑为牧羊之场、亚割谷为卧牛之地、';
_Isa65_11='惟尔曹弃耶和华、忘我圣山、为司数者备筵、为司命者满注调和之酒、';
_Isa65_12='我必命尔亡于锋刃、使尔屈身受戮、因我有命尔不应、有言尔不从、行我所恶、择我所不悦也、○';
_Isa65_13='主耶和华曰、我仆必得食、惟尔饥饿、我仆必得饮、惟尔烦渴、我仆欢忭、惟尔愧怍、';
_Isa65_14='我仆心乐而讴歌、尔则心忧而哭泣、神伤而号啕、';
_Isa65_15='必遗尔名、为我选民藉以咒诅、主耶和华将翦灭尔、命其臣仆以新名、';
_Isa65_16='凡在下土为己祈福者、必向诚实之上帝而祈、凡发誓者、必指诚实之上帝而誓、盖前难已忘、我目不复睹之、';
_Isa65_17='我造新天新地、已往之事、不复记志、不萦于怀、';
_Isa65_18='缘我所造、尔其恒久喜乐、盖我造耶路撒冷为乐土、其民为喜源、';
_Isa65_19='我必为耶路撒冷而喜、为我民而乐、哭泣哀号之声、不复闻于其中、';
_Isa65_20='在彼无夭殇之孩提、与不得考终者、寿至期颐、犹为幼稚、罪人百龄而没、犹为服诅、';
_Isa65_21='民必建第而寓其中、植葡萄园而食其果、';
_Isa65_22='非彼建造、他人居之、非彼树艺、他人食之、我民之寿、犹树之年、我所选者、恒享其功、';
_Isa65_23='其所为者不徒劳、其所生者不遘祸、盖彼为耶和华锡嘏之裔、其子孙亦与共焉、';
_Isa65_24='彼未祈、我已应之、尚言时、我已允之、';
_Isa65_25='狼与羔共食、狮啮刍若牛、蛇以尘为食、遍我圣山、无有损害残灭、耶和华言之矣、';
_Isa66_1='耶和华曰、天乃我坐位、地乃我足几、尔将为我建若何之室、以何地为我安息之所乎、';
_Isa66_2='又曰、凡此、皆由我手所造而有、惟谦冲心伤、缘我言而战栗者、我必顾之、';
_Isa66_3='彼宰牛如杀人、供羔如折犬项、献祭如奉豕血、焚香如颂偶像者、皆自择其途、心悦可恶之事、';
_Isa66_4='我必择其所受诱惑、以彼所惧加于其身、因我有命彼不应、有言彼不从、行我所恶、择我所不悦也、○';
_Isa66_5='缘耶和华言而战栗者、尚其听之、尔兄弟憾尔、缘我名而逐尔、曰、愿耶和华获荣、俾我见尔之乐、若人必蒙羞耻、';
_Isa66_6='自邑有喧哗之声、自殿有耶和华报敌之声、';
_Isa66_7='维彼锡安女、不坼副而分娩、未劬劳而生男、若此之事、孰闻之、孰见之、';
_Isa66_8='国岂能一日而成、民岂能一时而生、然锡安女方妊、遂产其子矣、';
_Isa66_9='耶和华曰、我既使坼副、岂不使之产乎、尔之上帝曰、我既使生育、岂闭其胚胎乎、';
_Isa66_10='凡爱耶路撒冷者、当与之同乐共欢、为之忧者、当与之偕喜、';
_Isa66_11='致可食其慰藉之乳而饱、以其荣光之盛而乐、';
_Isa66_12='耶和华曰、我必广赐平康、有若江河、畀以诸国之荣、有若泛溢之溪、尔可享之、为彼抱于肋劳、摇于膝上、';
_Isa66_13='我必慰尔、若母慰子、尔在耶路撒冷、必得慰藉、';
_Isa66_14='尔曹见之、心则喜乐、骸骨之丰、有如茂草、耶和华之手、必见于其臣仆、其怒加于仇雠、';
_Isa66_15='耶和华必莅临于火、其乘辂若旋风、忿然发怒、以烈焰加谴责、';
_Isa66_16='盖耶和华以火与刃、罚凡有血气者、为耶和华所戮者众、';
_Isa66_17='自别自洁之人、入于园囿、而从其中一人、食豕与鼠、及可恶之物、彼必偕亡、耶和华言之矣、';
_Isa66_18='其所思所为、我悉知之、届期、我必会集诸民诸族、彼必来瞻我之荣光、';
_Isa66_19='我在其中将施异迹、遣彼免难之人、至于列邦、即至他施、普勒、张弓之路德、及土巴、雅完、与辽远之岛、未闻我名、未见我荣之处、彼将宣扬我荣于列邦、';
_Isa66_20='耶和华曰、异邦人将携尔兄弟、乘马及车、肩舆骡驼、来自诸国、诣我耶路撒冷圣山、以献于我、若以色列族盛礼物于洁器、奉于我室、';
_Isa66_21='我自其中、简人为祭司、为利未人、耶和华言之矣、';
_Isa66_22='耶和华又曰、我所造之新天新地、常存于我前、尔之苗裔、及尔之名、亦必永存、';
_Isa66_23='耶和华又曰、每值月朔安息日、凡有血气者、必诣我前崇拜、';
_Isa66_24='彼必出见干罪于我者之尸、其虫不死、其火不灭、为凡有血气者所恶、';
_Jer1_1='便雅悯地、亚拿突邑、祭司希勒家子耶利米之言、';
_Jer1_2='犹大王亚们子约西亚、即位之十三年、耶和华谕之、';
_Jer1_3='又谕之于犹大王约西亚子约雅敬时、迄约西亚子西底家十一年之末、是年五月、耶路撒冷被虏、○';
_Jer1_4='耶和华谕我曰、';
_Jer1_5='我未造尔于腹、我已识尔、尔未出胎、我已区别尔、立尔为列邦之先知、';
_Jer1_6='我曰、噫、主耶和华欤、我乃小子、不知所言、';
_Jer1_7='耶和华谕我曰、勿谓我乃小子、我使尔何往、尔必往焉、我命尔何言、尔必言焉、';
_Jer1_8='勿缘之而惧、盖我与尔偕、以拯尔也、耶和华言之矣、';
_Jer1_9='耶和华伸手扪我口、曰、我以我言置于尔口、';
_Jer1_10='今日立尔于诸邦诸族之上、用以拔之毁之、灭之倾之、建之植之、○';
_Jer1_11='耶和华又谕我曰、耶利米、尔何所见、曰、见杏树之枝、';
_Jer1_12='曰、尔所见善矣、我必儆醒、守我言以成之、';
_Jer1_13='耶和华复谕我曰、尔何所见、曰、见一沸鼎自北而倾、';
_Jer1_14='耶和华曰、祸必自北而发、临于斯土众民矣、';
_Jer1_15='我必召北方诸邦诸族咸至、各设其座于耶路撒冷邑门之场、环攻城垣、暨犹大诸邑、耶和华言之矣、';
_Jer1_16='我必宣告惩罚于彼、以其离弃我、焚香于他神、崇拜己手所作者、肆行恶事、';
_Jer1_17='尔其束腰而起、尽传我命、勿缘之恐惶、免我使尔恐惶于其前、';
_Jer1_18='我是日使尔对于犹大通国、君王牧伯、祭司庶民、为坚城铁柱铜垣、';
_Jer1_19='彼必攻尔而不胜、盖我与尔偕、以拯尔也、耶和华言之矣、';
_Jer2_1='耶和华谕我曰、';
_Jer2_2='尔往、向耶路撒冷呼曰、耶和华云、我忆尔少年之恋慕、和亲之爱情、彼时尔从我于野、未经耕种之地、';
_Jer2_3='以色列于耶和华为圣、乃土产之初实、凡噬之者、悉为有罪、灾必临之、耶和华言之矣、○';
_Jer2_4='雅各家、以色列家诸族欤、宜听耶和华言、';
_Jer2_5='耶和华曰、尔祖视我有何不义、而遐弃我、从事虚无、成为虚妄乎、';
_Jer2_6='彼众未言导我出埃及之耶和华安在、彼引我历旷野、沙漠坎阱之区、旱干死亡之地、无人经行、无人居处之境、';
_Jer2_7='我导尔入沃壤、俾食其果、暨厥佳品、惟尔入之、则污我地、使我业为可憎、';
_Jer2_8='祭司未言耶和华安在、讲法律者不识我、民牧干罪于我、先知托巴力之名而预言、从无益之事、';
_Jer2_9='耶和华曰、缘此、我必与尔争、亦必与尔子孙争、';
_Jer2_10='可往基提岛而观之、遣人至基达而详察、有若斯之事否、';
_Jer2_11='诸国之神非神也、岂有易之者哉、惟我民以己之荣、易无益之物、';
_Jer2_12='耶和华曰、诸天欤、尔其缘此而骇愕、惊惶萧索、';
_Jer2_13='我民作恶有二、我为活水之源、彼乃弃我、而自掘井、厥井破裂、不能蓄水、';
_Jer2_14='以色列岂为厮仆乎、岂为家奴乎、何为被虏耶、';
_Jer2_15='稚狮向之而咆哮、大发厥声、荒芜其地、焚毁其邑、俾无居民、';
_Jer2_16='挪弗及答比匿人、碎尔之颠、';
_Jer2_17='尔上帝耶和华导尔于途、而尔离之、岂非自召斯祸乎、';
_Jer2_18='尔今何为在于埃及之道、以饮西曷之水、何为在于亚述之道、以饮大河之水乎、';
_Jer2_19='尔之罪恶必自惩、尔之悖逆必自责、可知离弃尔上帝耶和华、不存寅畏之心、乃恶而且苦之事、万军之主耶和华言之矣、';
_Jer2_20='昔尔折尔轭、断尔绳、曰、我不顺服、乃于诸高冈之上、各绿树之下、屈身行淫、';
_Jer2_21='然我植尔为嘉葡萄、出于嘉种、尔奚变为异种葡萄之劣枝乎、';
_Jer2_22='尔虽以碱、与多皂荚自濯、尔之罪迹尚在我前、主耶和华言之矣、';
_Jer2_23='尔安得曰、我未染污蔑、未从巴力乎、观尔在谷之途、则知尔之所为、尔若捷足孤峰之驼、驰行其路、';
_Jer2_24='又若野驴、习于野间、动情欲而吸风、其期既届、孰能使之转离哉、寻之者不劳、及期则遇之、';
_Jer2_25='尔足勿跣、尔喉勿渴、惟尔曰、无望也、盖我慕外、必从之矣、';
_Jer2_26='盗见获则愧耻、以色列家、与其君王牧伯、祭司先知、愧耻亦若是、';
_Jer2_27='彼谓木曰、尔为我父、谓石曰、尔乃生我、且背我而不面我、惟遭患难、则曰起而援我、';
_Jer2_28='尔所造之神安在乎、彼若能援尔于难、则任其起而为之、犹大欤、尔神之数、等于尔邑、○';
_Jer2_29='耶和华曰、尔悉干罪于我、曷与我辩乎、';
_Jer2_30='我责尔子、乃徒然也、彼不受教、尔刃如猛狮、吞噬尔先知、';
_Jer2_31='斯世之人欤、当明耶和华之言、我于以色列族、岂为幽旷之野、杳冥之域乎、我民奚曰、我已放纵、不复诣尔、';
_Jer2_32='处女能忘其妆饰、新妇能忘其美服乎、惟我民忘我、其日无从核数、';
_Jer2_33='尔治道以求宠、何其孜孜、至诲恶妇循尔之途、';
_Jer2_34='尔杀无辜贫人、其血见于尔裾、非因其穿窬、乃因其以此责尔也、';
_Jer2_35='惟尔曰、我无罪焉、其怒转离我矣、因尔自谓未尝干罪、我必鞫尔、';
_Jer2_36='尔何奔驰、改易尔途、昔缘亚述而蒙羞、今于埃及、亦必蒙耻、';
_Jer2_37='尔必以手抱首、自彼而出、盖尔所恃者、耶和华弃之、尔不能因之得利达、';
_Jer3_1='有曰、人出其妻、妻离之而他适、前夫岂复纳之、若然、斯地非受污之甚乎、耶和华曰、惟尔相爱者众、与之行淫、犹思归我乎、';
_Jer3_2='仰观荒邱、尔何在未受玷污、尔坐道旁以待、若亚拉伯人之伏于旷野、以尔淫乱邪恶、污蔑斯土、';
_Jer3_3='故甘霖不降、春雨不零、惟尔具有淫妇之颜、不知羞愧、';
_Jer3_4='自兹以往、尔岂不呼我曰、尔乃我父、为我少年之导、';
_Jer3_5='彼岂含怒迄于永久、蓄忿至于终极乎、尔虽言此、而仍作恶、以成尔欲、○';
_Jer3_6='当约西亚王时、耶和华谕我曰、悖逆之以色列、其所为者、汝见之乎、彼陟诸高冈、诣诸绿树、行淫于彼、';
_Jer3_7='我曰、彼行此事、后必归我、惟彼不归、其诡谲之妹犹大见之矣、';
_Jer3_8='悖逆之以色列、因其宣淫、为我所出、与以离书、其诡谲之妹犹大、仍不畏惧、往而行淫、我见之矣、';
_Jer3_9='彼轻其淫乱、污蔑斯土、徇欲于木石、';
_Jer3_10='其诡谲之妹犹大、仍不专诚归我、惟伪为耳、耶和华言之矣、○';
_Jer3_11='耶和华谕我曰、悖逆之以色列、较诡谲之犹大、尚显其义、';
_Jer3_12='尔其北往、宣斯语曰、耶和华云、悖逆之以色列欤、尔其归哉、我乃矜悯、不怒视尔、不永怀愤、耶和华言之矣、';
_Jer3_13='尔干罪于尔上帝耶和华、奔驰诸路、在诸绿树之下、崇事他神、不从我言、当自认尔罪、耶和华言之矣、';
_Jer3_14='耶和华曰、悖逆之子、尔其归哉、我为尔夫、必于尔中、每邑简一人、每家简二人、导尔至锡安、';
_Jer3_15='以遂我心之牧者赐尔、使以智慧明哲养尔、';
_Jer3_16='耶和华曰、其时尔昌炽繁衍于斯土、人不复言耶和华之约匮、不置于心、不记忆之、不诣其所、不制造之、';
_Jer3_17='其时人必称耶路撒冷为耶和华之位、列邦必缘耶和华名、集于耶路撒冷、不复徇其恶念、刚愎而行、';
_Jer3_18='是日也、犹大家、将与以色列家偕行、来自北方、诣我所锡尔祖为业之地、';
_Jer3_19='我曾曰、我置尔于诸子中、锡尔乐土、列国中极美之业、又曰、尔必称我为父、不转而不从我、';
_Jer3_20='以色列家欤、妇行诈以离其夫、尔如是行诈于我、耶和华言之矣、';
_Jer3_21='今在荒邱、闻有人声、乃以色列人哀哭祈求、因行邪道、忘其上帝耶和华、';
_Jer3_22='尔悖逆之子欤、尚其归我、我必医尔悖逆、曰、我归尔、缘尔为我之上帝耶和华也、';
_Jer3_23='瞻仰冈陵、恃山上之喧阗、实属徒然、以色列之拯救、乃在我上帝耶和华、';
_Jer3_24='自我少时、我之列祖劳力而得牛羊、及其子女、彼可耻之物、乃吞噬之、';
_Jer3_25='我当蒙羞而卧、以耻蔽身、盖我与我列祖、自幼迄今、干犯我上帝耶和华、不从其言、';
_Jer4_1='耶和华曰、以色列欤、尔若返而归我、若于我前屏尔可憎之物、则不被迁移、';
_Jer4_2='必以诚实公平仁义、指维生之耶和华而誓、列邦亦将以之自祝、以之为荣、○';
_Jer4_3='耶和华谕犹大及耶路撒冷人曰、垦尔荒壤、勿播种于荆棘中、';
_Jer4_4='犹大人及耶路撒冷居民欤、宜对耶和华自洁、祛除尔心之污、免我因尔所行之恶、发怒如火炎炎、无能扑灭、';
_Jer4_5='宜宣于犹大、传于耶路撒冷曰、当于境内吹角、大声呼曰、集众而入巩固之邑、';
_Jer4_6='向锡安树斾、逃难勿延、盖我降祸、自北而来、大施翦灭、';
_Jer4_7='有狮出其丛林、残贼列国者、已启行出其所、将使尔地荒芜、尔邑邱墟、无人居处、';
_Jer4_8='缘此、尔其束麻、哀哭号啕、盖耶和华之烈怒未转离我、';
_Jer4_9='耶和华曰、是日君王牧伯、厥心沮丧、祭司惊奇、先知骇异、';
_Jer4_10='我曰、噫、主耶和华欤、尔欺斯民、及耶路撒冷甚矣、谓之曰、尔曹必获安康、而刃乃害其命、';
_Jer4_11='是时必告斯民、与耶路撒冷曰、炎熇之风、来自旷野之荒邱、向我民女而吹、非为簸之、非为洁之、';
_Jer4_12='又有更大之风、为我而至、今我将行鞫于彼也、';
_Jer4_13='敌将如云而上、车若飓风、马疾于鹰、祸哉我侪、吾其败矣、';
_Jer4_14='耶路撒冷欤、尔其洗心去恶、庶可获救、尔怀恶念、伊于胡底、';
_Jer4_15='有声自但而传信、自以法莲山而报灾、';
_Jer4_16='当传示列邦、宣告耶路撒冷曰、围攻者来自远方、大声呼于犹大诸邑、';
_Jer4_17='彼围攻耶路撒冷、若人之守田、以其逆我也、耶和华言之矣、';
_Jer4_18='尔之行径作为、使遭斯事、此乃尔之恶报、其苦特甚、害及尔心、○';
_Jer4_19='我魂欤、我闻角声、战鬬之警、我心痛哉、我心痛哉、中怀不安、不能缄默、';
_Jer4_20='毁灭复加毁灭、呼报不绝、全国荒芜、我之帐幕坏于倏然、帷幄毁于俄顷、';
_Jer4_21='我瞻旌斾、我闻角声、何时而止、';
_Jer4_22='我民蒙昧、而不我识、愚蠢之子、罔有聪慧、行恶有智、行善无智、○';
_Jer4_23='我观大地则虚旷混沌、我观诸天则无光、';
_Jer4_24='观山岳则震动、观冈陵则摇撼、';
_Jer4_25='复观四境无人、空中飞鸟悉去、';
_Jer4_26='我又观之、见沃田成为荒野、诸邑毁于耶和华烈怒之前、';
_Jer4_27='盖耶和华云、全地将成荒芜、然我不尽灭之、';
_Jer4_28='因是大地哀号、诸天幽暗、盖我言之定之、不回厥志、亦不转而置之、';
_Jer4_29='骑兵射者喧哗、诸邑因之而遁、入丛林、攀岩石、诸邑被弃、无一居人、';
_Jer4_30='尔荒芜时、将何为乎、虽衣绛衣、饰金饰、以墨画目、如此修饰、俱属徒劳、恋爱尔者蔑视尔、索尔生命、';
_Jer4_31='盖我闻有声、若临产之妇、若初产者之痛苦、是乃锡安女之声、喘息张手曰、祸哉我也、我魂亡于残杀者之前矣、';
_Jer5_1='尔其往来于耶路撒冷之衢、于其宽广之区察视之、索一行公义求信实者、若有之、我必宥斯邑、';
_Jer5_2='彼虽指维生之耶和华而誓、犹为妄誓、';
_Jer5_3='耶和华欤、尔目非顾信实乎、尔击之、彼不怀忧、尔灭之、彼不受教、惟自坚其颜、逾于磐石、不肯归诚、';
_Jer5_4='我曰、此乃贫乏者、愚昧者、不识耶和华之道、不明其上帝之法、';
_Jer5_5='我将诣显者与之言、彼识耶和华之道、明其上帝之法、惟彼同心折轭断绳、';
_Jer5_6='是以丛林之狮必杀之、旷野之狼必噬之、豹必伺于邑外、凡出邑者、悉为所裂、盖其罪戾孔多、悖逆增甚、';
_Jer5_7='我何能宥尔哉、尔之子女弃我、指彼非神者而誓、我使之饱食、彼则行淫、群集妓室、';
_Jer5_8='彼若肥马得纵、各向其邻之妻嘶鸣、';
_Jer5_9='耶和华曰、我岂不缘此而加谴责、岂不复仇于若是之国哉、○';
_Jer5_10='尔登其垣而毁之、惟勿尽毁、可除其枝、盖非属耶和华也、';
_Jer5_11='耶和华曰、以色列家与犹大家、待我诡诈维甚、';
_Jer5_12='弗认耶和华、曰言者非彼也、灾难不临于我、刀兵饥馑、我不遇之、';
_Jer5_13='先知为风、道不在于其中、彼之所言、必及己身、';
_Jer5_14='故万军之上帝耶和华曰、为彼言是、我必使我言在尔口为火、斯民为薪而焚之、';
_Jer5_15='耶和华曰、以色列家欤、远方有国、既强且古、尔曹不识其方言、不明其所语、我必导之攻尔、';
_Jer5_16='其箙若既辟之冢、其人皆为勇士、';
_Jer5_17='彼必食尔禾稼、及尔糇粮、即尔子女所当食者、并食尔牛群羊群、及葡萄无花果、以刃毁尔所恃之坚城、';
_Jer5_18='惟其时我犹不尽灭尔、耶和华言之矣、';
_Jer5_19='尔曹若云、我上帝耶和华何为以此加我、尔当语之曰、尔曹弃我、奉事他神于尔境、如是、亦必奉事外人于非尔之地、○';
_Jer5_20='尔宜布告于雅各家、宣传于犹大曰、';
_Jer5_21='愚昧无知之民欤、有目而不见、有耳而不闻、尔其听此、';
_Jer5_22='耶和华曰、我立永命、以沙界海、不得逾防、虽波涛汹涌而不越、漰渤而不逾、尔不畏我、不战栗于我前乎、';
_Jer5_23='惟斯民怀叛逆之心、背我而去、';
_Jer5_24='彼不自谓、我当寅畏我上帝耶和华、彼降秋雨春雨、各适其时、为我定厥穑期、';
_Jer5_25='尔之愆尤使尔失此、尔之罪戾阻尔获福、';
_Jer5_26='盖我民中有恶人、隐伏如猎禽者、设机以陷人、';
_Jer5_27='笼充以禽鸟、其室亦充以诡诈、因而昌盛富有、';
_Jer5_28='彼体肥肤润、作恶太甚、不为孤子伸冤、使之利达、不为贫者折中、';
_Jer5_29='耶和华曰、我岂不缘此而加谴责、岂不复仇于若是之国哉、';
_Jer5_30='斯土有奇异可憎之事、';
_Jer5_31='先知传虚伪、祭司藉以操权、我民咸以为悦、至终尔将若之何、';
_Jer6_1='便雅悯人欤、逃出耶路撒冷以求安、吹角于提哥亚、立斾于伯哈基琳、盖祸自北而著、毁灭甚巨、';
_Jer6_2='美丽娇娆之锡安女、我必殄灭之、';
_Jer6_3='牧者与其群羊必至、张幕于其四周、各于其地牧之、';
_Jer6_4='尔其备战、我侪其起、乘午以上、祸哉、日已西斜、夕影长矣、';
_Jer6_5='起哉、夤夜而上、毁其宫室、';
_Jer6_6='万军之耶和华云、伐木筑垒、以攻耶路撒冷、其中充斥苛虐、乃宜罚之邑也、';
_Jer6_7='彼肆行邪恶、如泉之涌水、强暴毁灭、闻于其间、疾病疮痍、常在我前、';
_Jer6_8='耶路撒冷欤、尔宜受教、免我心厌尔、使尔地荒芜、无人居处、';
_Jer6_9='万军之耶和华曰、人必尽拾以色列之遗民、若采葡萄、尔其反手、若采葡萄者攀枝而摘之、';
_Jer6_10='我将与谁言以警之、使之闻乎、其耳未洁、致不能听、耶和华之言、彼视为辱、不以为悦、';
_Jer6_11='故我充以耶和华之怒、疲倦难忍、可倾之于衢中之童、及少壮之会、夫妇耆老、及年迈者、必皆被执、';
_Jer6_12='耶和华曰、我将伸手于此地之居民、其第宅田畴妻室、同归他人、';
_Jer6_13='因其自尊逮卑、咸属贪婪、先知祭司、俱行虚诞、';
_Jer6_14='彼医我民之伤、略而为之、曰、平康平康、实无平康、';
_Jer6_15='彼行可恶之事、岂知耻乎、非也、毫不知耻、亦不赧颜、故必仆于仆者之中、我谴责之际、彼必颠踬、耶和华言之矣、○';
_Jer6_16='耶和华曰、尔宜立道中而观、访其古道之善者而行之、如是、则心获安、惟彼曰、我弗由之、';
_Jer6_17='予立守望者以警尔、命尔听其角声、惟彼曰、我弗听之、';
_Jer6_18='列邦欤、宜听之、会众欤、宜知斯民将遇之事、';
_Jer6_19='大地欤、其听之、我必降灾于斯民、为其图谋之果报、盖彼不从我言、而弃我律、';
_Jer6_20='乳香来自示巴、菖蒲至自远方、而献于我、果何益哉、尔之燔祭、我不纳之、尔之素祭、我不悦之、';
_Jer6_21='耶和华曰、我将置窒碍于民前、使父子同蹶、邻友皆亡、○';
_Jer6_22='耶和华曰、有一族自北方而来、有大国自地极而兴、';
_Jer6_23='执弓与戟、彼乃残忍、不加矜恤、声若海涛漰渤、锡安女欤、彼皆乘马列陈、如战士以攻尔、';
_Jer6_24='我既闻其风声、手则弱焉、痛苦迫我、憯怛若临产之妇、';
_Jer6_25='勿往于田、勿行于道、盖敌刃环绕、随在震惊、';
_Jer6_26='我民女欤、尔其束麻、辗转灰尘、尔其举哀、号啕痛哭、若丧独子、盖残贼者将倏然临我、';
_Jer6_27='主曰、我已立尔在我民中、为试者、为保障、使尔察知其途、';
_Jer6_28='彼众悖逆特甚、随在诽谤、为铜为铁、悉行邪恶、';
_Jer6_29='风箱猛烈、铅销于火、链之不已、终属徒劳、恶者未除也、';
_Jer6_30='人必称为弃银、盖耶和华弃之矣、';
_Jer7_1='耶和华谕耶利米之言、';
_Jer7_2='曰、立于耶和华室门、宣是言曰、凡属犹大、入此诸门、崇拜耶和华者、宜听其言、';
_Jer7_3='万军之耶和华、以色列之上帝云、正尔行径、及尔作为、我则俾尔居于此地、';
_Jer7_4='或曰、耶和华之殿、耶和华之殿、耶和华之殿即此、斯虚诞之词、尔勿恃之、';
_Jer7_5='尔若至终正尔行径、及尔作为、且行公义于人、及其邻中、';
_Jer7_6='不虐羇旅孤寡、不流无辜之血于斯、不从他神以自害、';
_Jer7_7='我则俾尔居于斯土、即我自昔赐尔列祖之地、迄于永久、';
_Jer7_8='惟尔恃无益之虚词、';
_Jer7_9='攘窃杀戮、行淫妄誓、焚香于巴力、从事素所未识之他神、';
_Jer7_10='且诣我寄名之室、立于我前曰、我得释矣、致尔行此可恶之事、';
_Jer7_11='我寄名之室、尔乃视为盗穴乎、耶和华曰、我鉴之矣、';
_Jer7_12='可往示罗、昔我寄名之所、视我为我民以色列邪恶、所行之事、';
_Jer7_13='耶和华曰、尔既行此、我屡戒尔、夙兴与言、惟尔弗听、我呼尔而弗应、';
_Jer7_14='故我于我寄名之室、尔所恃者、及我锡尔列祖与尔之地、必有所为、如昔在示罗然、';
_Jer7_15='我必屏尔于我前、犹昔屏尔昆弟以法莲全族焉、○';
_Jer7_16='勿为斯民祈祷、勿为之扬声呼吁、勿为之祈求于我、我不尔听也、';
_Jer7_17='彼于犹大诸邑、及耶路撒冷街衢所行者、尔未见之乎、';
_Jer7_18='子取薪、父举火、妇人抟面为饼、而奉天后、灌酒于他神、以激我怒、';
_Jer7_19='耶和华曰、彼激我怒乎、岂非自激、致面有惭色哉、';
_Jer7_20='故主耶和华曰、我必倾我忿怒于斯土、在其人民牲畜、田木土产、如火之烈、焚毁不熄、○';
_Jer7_21='万军之耶和华、以色列之上帝曰、以尔燔祭加于他祭、而食其肉、';
_Jer7_22='盖我导尔列祖出埃及时、未尝以燔祭及他祭命之、';
_Jer7_23='惟命之曰、当听我言、我则为尔上帝、尔为我民、悉行我所命尔之道、必蒙福祉、';
_Jer7_24='惟彼不从、不倾耳以听、乃行己谋、徇其恶心之刚愎、退却不前、';
_Jer7_25='自尔列祖出埃及时、以迄于今、我日遣我仆诸先知诣尔、乃夙兴而遣之、';
_Jer7_26='惟尔不从、不倾耳以听、乃强厥项、作恶甚于列祖、';
_Jer7_27='尔将告以斯言、惟彼不听、尔将呼之、惟彼不应、';
_Jer7_28='宜语之曰、斯乃不听其上帝耶和华之言、不受训诲之国、真实亡矣、绝于其口、○';
_Jer7_29='耶路撒冷民欤、当剪发而掷之、举哀于荒邱、盖耶和华怒斯世、而弃之矣、';
_Jer7_30='耶和华曰、犹大人行我所恶、以其可憎者、置于我寄名之室、俾染污蔑、';
_Jer7_31='且建陀斐特崇邱、即在欣嫩子谷、焚其子女于火、此事非我所命、亦非我心所思、';
_Jer7_32='故耶和华曰、时日将至、此地不复称陀斐特、亦不称欣嫩子谷、惟称杀戮谷、盖必葬死人于陀斐特、致无隙地、';
_Jer7_33='空中飞鸟、地上野兽、将食斯民之尸、无人驱之、';
_Jer7_34='维时、我必使犹大诸邑、及耶路撒冷街衢、无有欢欣喜乐之声、与新娶者及新妇之声、以斯土成为荒芜矣、';
_Jer8_1='耶和华曰、当是时、人必取犹大君王之骨、牧伯之骨、祭司之骨、先知之骨、耶路撒冷居民之骨、出于其墓、';
_Jer8_2='陈于日月天象之下、即其所恋慕、服事顺从、寻求崇拜者、无人收而瘗之、将于地上同乎粪土、';
_Jer8_3='此恶族之遗民、为我所逐、居于各处、宁求死、不求生、万军之耶和华言之矣、○';
_Jer8_4='又告之曰、耶和华云、人蹶、岂不复起乎、人去、岂不旋归乎、';
_Jer8_5='然则此耶路撒冷民、恒久悖逆何为乎、彼坚持诡谲、弗肯旋转、';
_Jer8_6='我倾耳以听、彼不言正直、无人悔其恶行、曰、噫、我所为何事、彼各行其道、若马之奔驰于陈、';
_Jer8_7='空中之鹤、识厥定期、班鸠燕雁、咸依当来之时、惟我民不识耶和华之法律、';
_Jer8_8='尔曹奚曰、我乃智者、耶和华之法律在于我中、然文士虚伪之笔、使法律为虚伪、';
_Jer8_9='智者愧耻、惊惶而被执、彼既弃耶和华之言、其智维何、';
_Jer8_10='故我必以其妻室予他人、以其田畴付虏者、因其自尊逮卑、咸属贪婪、先知祭司、俱行虚诞、';
_Jer8_11='彼医我民女之伤、略而为之、曰、平康平康、实无平康、';
_Jer8_12='彼行可恶之事、岂知耻乎、非也、毫不知耻、亦不赧颜、故必仆于仆者之中、我谴责之际、彼必颠踬、耶和华言之矣、';
_Jer8_13='耶和华曰、我必歼灭之、其葡萄树无葡萄、无花果树无无花果、厥叶变色、蹂躏之者、我已命之、';
_Jer8_14='我侪静坐何为乎、其会集而入巩固之邑、陨亡于彼、我上帝耶和华饮我以毒水、使我陨亡、缘我干犯耶和华也、';
_Jer8_15='我望平康、未得裨益、我期医治、而受恐惶、';
_Jer8_16='敌马喷气、闻自但境、健马嘶鸣、震动全地、彼众已至、吞灭土壤、暨其所有、吞灭城邑、及厥居民、';
_Jer8_17='耶和华曰、我必遣蛇入尔中、无术可制之、蝮必啮尔、○';
_Jer8_18='深愿得慰、免我忧戚、我心疲惫、';
_Jer8_19='有我民女哀号之声、来自远方、曰、耶和华不在锡安乎、厥王不在其中乎、曰、彼胡为以雕像、及异邦之虚物、激我怒耶、';
_Jer8_20='穑时既逝、夏日已过、我侪犹未获救、';
_Jer8_21='我民女受伤、我因之受伤、我乃哀恸、中怀惊骇、';
_Jer8_22='在基列岂无乳香、岂无医士、我民女之疾、胡不得瘳耶、';
_Jer9_1='愿我首为水泉、我目为泪源、则可为我被戮之民女、旦夕哭泣、';
_Jer9_2='愿我于野得有旅邸、则可离我民而去、以彼俱为淫乱之徒、诡诈之党、';
_Jer9_3='彼弯舌如弓、以发诳言、在国中为强大、而不行信实、行恶有加无已、而不我识、耶和华言之矣、';
_Jer9_4='尔曹各当谨防邻里、勿信昆弟、盖昆弟相欺特甚、邻里往来谗毁、';
_Jer9_5='各迋其邻、不言诚实、舌习诳言、作恶致惫、';
_Jer9_6='耶和华曰、尔居诡诈之中、彼缘诡诈、不肯识我、○';
_Jer9_7='万军之耶和华曰、因我民女如是、我必陶镕之、煆炼之、否则何以处之、';
_Jer9_8='其舌乃毒矢、而出诈言、对于邻里、口言平康、心伏残害、';
_Jer9_9='耶和华曰、我岂不缘此而加谴责、岂不复仇于若是之国哉、○';
_Jer9_10='我为山岳哭泣号啕、为旷野之草场悲哀、因其焚毁、无人经之、不闻牲畜之声、飞禽走兽、俱已逃亡、';
_Jer9_11='我必使耶路撒冷为墟、作野犬之居所、犹大诸邑荒芜、无人居处、';
_Jer9_12='孰为智者、克明斯事、耶和华与谁言、使之宣告、斯土何为被毁遭焚、有若旷野、无人经之、';
_Jer9_13='耶和华曰、缘彼弃我所示之律、不听我言、不行我道、';
_Jer9_14='惟徇己心之刚愎、从诸巴力、即其祖所教者、';
_Jer9_15='故万军之耶和华、以色列之上帝曰、我必食斯民以茵陈、饮之以毒水、';
_Jer9_16='散之于列邦、即彼与其祖所未识者、使锋刃随之、至于尽灭、○';
_Jer9_17='万军之耶和华曰、尔其思之、召哀悼之妇、善哭之女至、';
_Jer9_18='使其速为我举哀、俾我目堕泪、我眼流涕、';
_Jer9_19='自锡安闻有号啕之声、曰、噫、我侪败矣、惭愧特甚、因离故土、我之第宅为敌所毁、';
_Jer9_20='维尔诸妇、当听耶和华言、耳聆其口所出之词、其训尔女号啕、各诲尔邻哀哭、';
_Jer9_21='盖死亡至于我牖、入于我宫、我子殄于外、少壮灭于衢、';
_Jer9_22='当告之曰、耶和华云、人尸必若粪土、僵于田间、又如禾束、遗于刈者之后、无人拾之、○';
_Jer9_23='耶和华曰、智者勿夸其智、勇者勿夸其勇、富者勿夸其富、';
_Jer9_24='凡夸者、当夸其明哲、知我为耶和华、施行慈爱公平仁义于地、盖我以此为悦、耶和华言之矣、';
_Jer9_25='耶和华曰、时日将至、彼受割而未洁者、我必罚之、';
_Jer9_26='即埃及、犹大、以东、亚扪族、摩押、及凡薙须鬓、居旷野者、盖列邦俱未受割、以色列家、中心亦未受割也、';
_Jer10_1='以色列家欤、其听耶和华谕尔之言、';
_Jer10_2='耶和华曰、勿习异邦之俗、勿惧天象之兆、斯乃列邦所惧也、';
_Jer10_3='列邦之例虚伪、有人由林伐木、匠人以斧制之、';
_Jer10_4='以银与金饰之、以锤与钉钉之、使不动摇、';
_Jer10_5='依棕树之形旋之、彼不能言、亦不能行、须人舁之、不能作恶、无能行善、尔勿畏之、';
_Jer10_6='耶和华欤、无如尔者、惟尔为大、尔名大有能力、';
_Jer10_7='万国之王欤、孰不宜寅畏尔、此为尔所应得、列邦智者显厥尊荣、无如尔者、';
_Jer10_8='彼皆冥顽无知、偶像之道、惟木而已、';
_Jer10_9='有银运自他施、捣之成片、有金至自乌法、金匠制之、有蓝紫之布为衣、悉属巧工所制、';
_Jer10_10='惟耶和华诚为上帝、乃维生之上帝、永久之王、震怒则大地颤动、发忿则列国莫当、○';
_Jer10_11='宜告之曰、非造天地之神、必灭于地上、亡于天下、';
_Jer10_12='耶和华以其能力创造大地、以其智慧奠定寰宇、以其明哲展布诸天、';
_Jer10_13='彼发厥声、则穹苍之水鸣动、地极之云上腾、电随雨作、风自库出、';
_Jer10_14='人皆冥顽无知、金匠因其雕像而羞惭、所铸之像、乃为虚伪、内无气息、';
_Jer10_15='悉属虚无、惑人之工、谴责之际、俱必灭亡、';
_Jer10_16='雅各之业非若是、彼造万物、以色列为其嗣业之族、万军之耶和华、乃其名也、○';
_Jer10_17='尔处困者欤、收拾行囊、离乎斯土、';
_Jer10_18='盖耶和华曰、我于此时、必掷斯土居民、以困苦之、俾其觉悟、○';
_Jer10_19='民曰祸哉我也、我受残害、我受重伤、我曰、是诚我忧、我必承之、';
_Jer10_20='我幕毁、厥绳断、我之子女离我无存、无人为我张幕立帷、';
_Jer10_21='民牧冥顽、未寻求耶和华、故作事不智、其群四散、';
_Jer10_22='风声传至、大乱来自北方、将使犹大诸邑荒芜、为野犬之居所、';
_Jer10_23='耶和华欤、我知人之道途不由己、人行于世、不能自定其步履、';
_Jer10_24='耶和华欤、从宽责我、毋加震怒、免我归于乌有、';
_Jer10_25='其倾尔怒于不识尔之异邦、及不吁尔名之诸族、盖彼吞噬雅各、而歼灭之、令其居所荒芜、';
_Jer11_1='耶和华谕耶利米之言、';
_Jer11_2='曰、当听此约之词、告犹大人、及耶路撒冷居民、';
_Jer11_3='曰、以色列之上帝耶和华云、不听此约之言、其人必受诅、';
_Jer11_4='此约、即我导尔列祖出埃及、脱铁鑪之日所谕者、曰、宜遵我言、循我所命而行、则可为我民、我为尔上帝、';
_Jer11_5='俾践与尔列祖所誓之言、锡彼流乳与蜜之地、有如今日、我对曰、耶和华欤、诚所愿也、○';
_Jer11_6='耶和华谕我曰、当宣斯言于犹大诸邑、及耶路撒冷街衢曰、宜听此约之言、而遵行之、';
_Jer11_7='自我导尔列祖出埃及、以迄于今、我切戒之、即夙兴而戒之、曰、宜听我言、';
_Jer11_8='彼乃不从、不侧耳以听、惟徇其恶心之刚愎而行、不遵我所命之约、故我以此约所言加之、○';
_Jer11_9='耶和华谕我曰、犹大人及耶路撒冷居民中、有叛逆之谋、';
_Jer11_10='厥祖不遵我言、彼效其尤、从他神而事之、以色列家与犹大家、背我与其祖所立之约、';
_Jer11_11='故耶和华曰、我必降灾于彼、不能避之、彼呼吁我、我不垂听、';
_Jer11_12='当时犹大诸邑、及耶路撒冷居民、将往呼吁其素所焚香之神、惟彼不拯之于难、';
_Jer11_13='犹大欤、尔神之数、等于尔邑、耶路撒冷街衢若干、尔依其数、为可耻之物立坛、焚香于巴力、○';
_Jer11_14='勿为斯民祈祷、勿为之扬声呼吁、彼遭难而呼吁我、我必不听、';
_Jer11_15='我所爱者、尔既多行淫乱、在我圣室何为、圣胙岂能除尔罪恶、致尔得脱乎、';
_Jer11_16='昔耶和华称尔名曰青橄榄树、美好而结嘉果、今在轰声之中、燃火焚之、枝条摧折、';
_Jer11_17='万军之耶和华昔培植尔、今命灾祸击尔、因以色列家与犹大家行恶、为巴力焚香、以激我怒也、○';
_Jer11_18='彼之所为、耶和华示我、我悉知之、';
_Jer11_19='惟我若柔顺之羔、被牵而就死地、不知彼谋害我曰、我侪其毁厥树与果、绝之于生人之地、使其名不复见忆、';
_Jer11_20='万军之耶和华欤、尔维秉公行鞫、鉴察人之心肠、我以我狱诉于尔前、必见尔复仇于其身、';
_Jer11_21='耶和华曰、亚拿突人索尔生命、曰、勿托耶和华名而预言、免尔死于我手、';
_Jer11_22='故万军之耶和华曰、我必罚之、少壮必亡于锋刃、子女必死于饥馑、';
_Jer11_23='俾无遗民、盖谴责之年、我必降灾于亚拿突人、';
_Jer12_1='耶和华欤、我与尔辩、尔乃公义、然我犹欲与尔论之、恶人之道、何故亨通、行诈之流、奚为安泰、';
_Jer12_2='尔栽植之、使之盘根、生长结实、其口则近尔、其心则远尔、';
_Jer12_3='耶和华欤、尔知我、尔见我、试我向尔之心、惟彼恶人、当曳之出、如将宰之羊、别之以待杀期、';
_Jer12_4='斯土悲哀、四境草木枯槁、伊于胡底、因其居民行恶、禽兽尽灭、众犹自谓、我之终局、彼必不及见之、○';
_Jer12_5='尔与步卒同趋、尚犹疲惫、焉能与马角逐哉、在平康之地、尔可安泰、约但溢于丛林、尔将若何、';
_Jer12_6='尔昆弟宗族、以诈待尔、大声呼于尔后、彼虽以善言语尔、勿信之、';
_Jer12_7='我离我室、而弃我业、以我心所爱者付于敌手、';
_Jer12_8='我业于我、若林中之狮、向我咆哮、故我恶之、';
_Jer12_9='我业于我、岂成为斑鹰乎、凡鹰岂环而攻之乎、尔其往集田间之兽、俾至而噬之、';
_Jer12_10='彼诸牧者、毁我葡萄园、践我业于足下、使我嘉业成为寂寞之野、';
_Jer12_11='且为荒芜、向我悲哀、全地荒芜、无人介意、';
_Jer12_12='残贼者陟旷野之荒邱、耶和华之刃吞噬斯土、自此至彼、凡有血气者、罔获绥安、';
_Jer12_13='彼所播者麦、所获者荆棘、自苦无益、因耶和华烈怒、地之所产、尔必耻之、○';
_Jer12_14='耶和华曰、我之恶邻、附于我赐我民以色列为业之地、我必拔之离乎其境、亦拔犹大家出于其中、';
_Jer12_15='既拔之后、我必反而矜恤之、导之各复故业故土、';
_Jer12_16='如彼勤学我民之道、以我名而誓曰、我指维生之耶和华而誓、若昔诲我民指巴力而誓、则必建立于我民中、';
_Jer12_17='如其不听、我必拔其国、而毁灭之、耶和华言之矣、';
_Jer13_1='耶和华谕我曰、往购麻带、束于尔腰、毋置于水、';
_Jer13_2='我循耶和华言、购带束腰、';
_Jer13_3='耶和华复谕我曰、';
_Jer13_4='持尔所购束腰之带、起往伯拉、藏于石隙、';
_Jer13_5='我遵耶和华命、往伯拉河滨藏之、';
_Jer13_6='历日既久、耶和华谕我曰、起往伯拉、取我命尔所藏之带、';
_Jer13_7='我则往伯拉、自所藏处掘而出之、见带已坏而无用、';
_Jer13_8='耶和华谕我曰、';
_Jer13_9='耶和华云、我必若是败犹大之狂傲、及耶路撒冷特甚之狂傲、';
_Jer13_10='惟此恶民、不听我言、徇厥心之刚愎而行、从他神而服事崇拜之、必若此带、归于无用、';
_Jer13_11='耶和华曰、带附人腰、如是、我使以色列与犹大全家附我、致为我民我名、我誉我荣、惟彼不听、';
_Jer13_12='故尔当告之曰、以色列之上帝耶和华云、诸瓶必盈以酒、彼将谓尔曰、我岂不知诸瓶必盈以酒乎、';
_Jer13_13='尔则曰、耶和华云、我必使居斯土之众、即坐大卫位之列王、与祭司先知、暨耶路撒冷居民、尽皆沈醉、';
_Jer13_14='耶和华曰、我必使其父子互相冲突、我不怜之、不惜之、不加矜悯而弗灭之、○';
_Jer13_15='尔其倾听、毋狂傲、此乃耶和华之言也、';
_Jer13_16='幽暗未至、尔足未踬于晦冥之山、所望之光、未变为死亡之阴翳、深沈之昏黑以先、当归荣于尔上帝耶和华、';
_Jer13_17='如尔不听、我将为尔狂傲、背人而泣、我目流涕痛哭、以耶和华之群羊被虏也、';
_Jer13_18='尔其告王与太后曰、宜自卑而下坐、盖尔头巾、即尔华冕坠矣、';
_Jer13_19='南方诸邑既闭、无人启之、犹大被虏、全族被虏矣、○';
_Jer13_20='尔其仰目而观、有自北而来者、昔所付尔嘉美之群羊、今安在哉、';
_Jer13_21='尔所交之友朋、耶和华立之为首、以制尔时、尚有何词、岂不痛苦、若临产之妇乎、';
_Jer13_22='如尔意谓、我遭斯事曷故、乃因尔之罪愆重大、尔裙被揭、尔踵受伤、';
_Jer13_23='古实人能变其肤乎、豹能变其斑乎、若能之、则尔习于恶者可为善矣、';
_Jer13_24='故我必散之、若草芥为野风所飘、';
_Jer13_25='耶和华曰、此乃尔所应得、我所量与尔者、以尔忘我、惟虚伪是恃、';
_Jer13_26='我必揭尔裙、以覆尔面、尔之耻辱显矣、';
_Jer13_27='尔之淫乱嘶鸣、及徇欲之邪慝、凡在田野之山、所行可憎之事、我俱见之、祸哉、耶路撒冷欤、尔不自洁、尚有几时乎、';
_Jer14_1='耶和华论旱干、所谕耶利米之言、○';
_Jer14_2='曰、犹大悲哀、邑门衰败、众衣墨绖、而坐于地、耶路撒冷号啕、升闻于上、';
_Jer14_3='贵胃遣役取水、至井见其无水、乃携空器而返、含羞抱愧、而蒙其首、';
_Jer14_4='地不得雨、土壤燥裂、耕者含羞、而蒙其首、';
_Jer14_5='麀鹿产子于野、因无草而遗之、';
_Jer14_6='野驴立于童山、喘若野犬、因无刍而目昏、○';
_Jer14_7='耶和华欤、我之愆尤虽证我恶、愿尔缘尔名而施行、我屡悖逆、干罪于尔、';
_Jer14_8='以色列之望、难中之救者欤、尔奚若羇旅于斯土、又若行人投止一宿哉、';
_Jer14_9='奚若受惊之人、又若不能施援之勇士、耶和华欤、尔犹在我中、我以尔名为称、勿离弃我、○';
_Jer14_10='耶和华论斯民曰、彼喜妄行、不禁厥足、故耶和华不纳之、今必念其愆尤、罚其罪戾、';
_Jer14_11='耶和华谕我曰、毋为斯民祈福、';
_Jer14_12='彼禁食时、我不听其呼吁、彼献燔祭素祭、我不纳之、惟以锋刃饥馑疫疠灭之、';
_Jer14_13='我则曰、噫、主耶和华欤、诸先知语民曰、尔必不罹锋刃、不遭饥馑、耶和华必于斯土、锡尔久安、';
_Jer14_14='耶和华谕我曰、诸先知托我名而妄言、我未遣之、未命之、未谕之、彼之所传、乃虚伪之启示、无凭之卜筮、妄诞之言词、己心之诡诈、';
_Jer14_15='故耶和华论托其名而预言之先知曰、我未遣之、彼曰、锋刃饥馑、必不及于斯土、惟彼先知、必为锋刃饥馑所灭、';
_Jer14_16='听其预言之民、暨厥妻室子女、必因锋刃饥馑、掷于耶路撒冷之衢、无瘗之者、我必以其罪恶归于其身、';
_Jer14_17='尔其以是言语之曰、我目流涕、昼夜不息、我民处女、大见摧残、而受重伤、';
_Jer14_18='我若往于田、则见为刃所戮者、我若入于邑、则见因饥而病者、先知祭司、游于未识之地、○';
_Jer14_19='尔尽弃犹大乎、尔心厌恶锡安乎、奚为击我、无术可疗、我望平康、未得裨益、我期医治、而受恐惶、';
_Jer14_20='耶和华欤、我侪认己之邪恶、与列祖之愆尤、以我获罪于尔也、';
_Jer14_21='为尔名故、勿厌我、勿辱尔尊荣之位、记忆与我所立之约、勿废之、';
_Jer14_22='异邦虚无之物、有能降雨者乎、天能自施甘霖乎、我之上帝耶和华欤、行此者非尔乎、故我仰望尔、盖此诸事、皆尔所为也、';
_Jer15_1='耶和华谕我曰、虽摩西撒母耳立于我前、我心不眷顾斯民、其逐之离我前、而使之出、';
_Jer15_2='如彼询尔曰、我当何往、则告之曰、耶和华云、当死者就死、当刃者就刃、当饥者就饥、当虏者就虏、';
_Jer15_3='耶和华曰、我定四者加之、刃以戮之、犬以裂之、飞鸟野兽噬而灭之、';
_Jer15_4='我必因犹大王希西家子玛拿西、所行于耶路撒冷之事、播弃之于天下万国、';
_Jer15_5='耶路撒冷欤、孰矜恤尔、孰为尔哀、孰转而问尔安、';
_Jer15_6='耶和华曰、尔既弃我、背我而往、故我举手、攻尔灭尔、我之回意、屡而惫矣、';
_Jer15_7='我于斯土诸邑之门、簸之以箕、丧其子女、毁灭我民、惟彼仍不转离其途、';
_Jer15_8='其嫠妇多于海沙、残贼者日中而至、攻其少者之母、凄楚恐惶、倏然及之、';
_Jer15_9='生七子之妇、身疲气断、尚在白昼、其日没矣、彼乃含羞抱愧、所遗之民、我将于敌前、付之于刃、耶和华言之矣、○';
_Jer15_10='我母欤、祸哉我也、尔之生我、为全地喜争好竞之人、我未贷金于人、人亦未贷金于我、然彼皆诅我、';
_Jer15_11='耶和华曰、我必释尔、使尔获福、尔敌遇祸遭难时、必求于尔、○';
_Jer15_12='北方之铁与铜、人能折之乎、';
_Jer15_13='因尔罪恶、我必于尔四境、使尔货财宝物被掠、不给以值、';
_Jer15_14='我必使尔服役于敌、至所未识之地、盖我怒如烈火、将燃及尔众、○';
_Jer15_15='耶和华欤、尔悉之矣、愿尔记忆我、眷顾我、报复于窘我者、勿以恒忍、俾我灭亡、我为尔故、既受谤渎、尔其知之、';
_Jer15_16='万军之上帝耶和华欤、我乃称以尔名、我得尔言以为饮食、斯言在于我心、为我之欢欣喜乐、';
_Jer15_17='欢娱之会、我未同坐、亦未偕乐、为尔之手、我乃独坐、盖尔充我以怒也、';
_Jer15_18='我之痛苦、奚久不已、我之创伤、何为不瘳、尔之于我、果如无常之溪、无水之井乎、○';
_Jer15_19='耶和华曰、尔若归诚、我必导尔复立我前、尔若取贵者于劣者中、则可为我口、民必归尔、尔勿归彼、';
_Jer15_20='我将使尔于斯民、为巩固之铜垣、彼必攻尔而不胜、盖我与尔偕、以拯尔也、耶和华言之矣、';
_Jer15_21='我必拯尔于恶者之手、赎尔于暴者之手、';
_Jer16_1='耶和华谕我曰、';
_Jer16_2='勿于斯土娶妻室、育子女、';
_Jer16_3='盖耶和华论斯土所生子女、及其父母曰、';
_Jer16_4='皆遘厉疾而死、无人哀哭、不得瘗埋、将于地上、同乎粪土、见灭于锋刃饥馑、其尸为飞鸟野兽所食、';
_Jer16_5='耶和华曰、勿入丧室、勿往吊、勿为之哀哭、盖我于斯民、夺我平康、收我仁慈矜悯、耶和华言之矣、';
_Jer16_6='自尊逮卑、必皆死于斯土、不得瘗埋、无人为之哀哭、自割薙发、';
_Jer16_7='居丧者、无人为之擘饼、以相慰藉、有父母之丧者、无人饮以慰藉之杯、';
_Jer16_8='筵宴之室、尔勿入而同坐、式饮式食、';
_Jer16_9='盖万军之耶和华、以色列之上帝曰、尔在世之日、我必使欢愉喜乐之声、新娶者与新妇之声、绝于斯土、尔目睹之、';
_Jer16_10='尔以此言示民、彼必谓尔曰、耶和华曷言降此巨灾于我侪、我有何愆尤、干何罪戾于我上帝耶和华、';
_Jer16_11='尔则告之曰、耶和华云、尔祖弃我、而从他神、服事崇拜、且背我、不守我法律、';
_Jer16_12='尔曹行恶甚于尔祖、各徇恶心之刚愎而行、不听从我、';
_Jer16_13='故我必驱尔出斯土、入尔与尔祖所未识之地、尔将在彼昼夜崇事他神、我不施恩于尔、○';
_Jer16_14='耶和华曰、其日将至、人不复言、指导以色列人出埃及、维生之耶和华而誓、';
_Jer16_15='惟言指导以色列人出北方、及凡所驱而至之国、维生之耶和华而誓、我必导之、入我所锡厥祖之地、';
_Jer16_16='耶和华曰、我必召众渔人以渔之、厥后召众猎人、自山冈磐穴以猎之、';
_Jer16_17='盖我目鉴察其途、彼不掩于我前、其愆尤不隐于我目、';
_Jer16_18='我必先循其愆尤罪戾、报之维倍、因其以可恶之尸、污蔑我土、以可憎之事充盈我业、';
_Jer16_19='耶和华欤、尔为我力、我之保障、我难中之避所、列邦必自地极而至、曰、我祖所承者、莫非妄诞虚伪无益之物、';
_Jer16_20='人可为己造神乎、此实非神也、';
_Jer16_21='此次我必使之识我臂我力、而知我名为耶和华、';
_Jer17_1='犹大之罪、录以铁笔、其锋乃金钢石、铭于心版、及厥坛角、';
_Jer17_2='彼之子女、竟记忆其坛与木偶、在于高冈之上、绿树之下、';
_Jer17_3='我田间之山欤、因罪之故、我必使尔四境之货财宝物、以及崇邱、悉被劫掠、';
_Jer17_4='尔必失我所锡之业、乃尔自致、我必使尔在所未识之地、服事尔敌、缘尔使我怒炽、炎炎不灭、○';
_Jer17_5='耶和华曰、凡赖世人、恃血肉之臂、而心离耶和华者、其人见诅、';
_Jer17_6='盖彼必如沙漠之杜松、不沾膏泽、居于旷野干燥之地、斥卤之区、无人之处、';
_Jer17_7='倚赖耶和华、惟耶和华是恃者、其人有福、';
_Jer17_8='必犹林木、植于水滨、盘根河畔、不畏炎热、其叶青葱、旱岁无虞、结实不息、';
_Jer17_9='人心诡诈、逾于万物、其疾甚重、谁能洞识、';
_Jer17_10='我耶和华鉴察人之心意、试验人之衷怀、按其所行之途、所结之实、而加报施、';
_Jer17_11='人得非义之财、如鹧鸪伏非己之卵、中年失之、终显为愚、○';
_Jer17_12='我侪之圣所、自始崇高、乃尊荣之位也、';
_Jer17_13='耶和华以色列之望欤、凡弃尔者、悉蒙羞耻、耶和华为活水之源、凡弃之者、其名录于土壤、';
_Jer17_14='耶和华欤、尚其医我、我则获痊、尚其拯我、我则得救、盖尔为我所颂美者、';
_Jer17_15='人谓我曰、耶和华所言者安在、任其临至、';
_Jer17_16='若我、民牧之职、我未速弃、而不从尔、灾祸之至、非我所欲、尔所知也、我口所言、俱在尔前、';
_Jer17_17='勿使我惊骇、患难之日、尔为我之避所、';
_Jer17_18='窘逼我者、愿使之惭愧、勿使我惭愧、愿使之惊惶、勿使我惊惶、使患难之日临之、毁之维倍、○';
_Jer17_19='耶和华谕我曰、宜往立于庶民之门、即犹大列王出入之门、又立于耶路撒冷诸门、';
_Jer17_20='告之曰、尔犹大王、及犹大众、与耶路撒冷居民、凡由是门而入者、其听耶和华言、';
_Jer17_21='耶和华曰、尔其慎旃、于安息日、毋荷担以入耶路撒冷门、';
_Jer17_22='安息日、毋荷担而出尔室、亦勿操作、宜以安息日为圣、如我命尔列祖者、';
_Jer17_23='惟彼不从、不侧耳以听、乃强厥项、不听命、不受教、';
_Jer17_24='耶和华曰、如尔谛听我言、安息日、不荷担入邑门、以安息日为圣、亦不操作、';
_Jer17_25='则必有君王坐大卫之位、乘车服马、与其牧伯、及犹大人、耶路撒冷居民、皆由此门入邑、邑亦永存、';
_Jer17_26='必有人来自犹大诸邑、与耶路撒冷四周、及便雅悯地、洼地、山地、南土、携燔祭与他祭、素祭乳香、暨酬恩祭、诣耶和华室、';
_Jer17_27='如尔不我听、不以安息日为圣、于安息日、荷担而入耶路撒冷门、我必燃火于其门、尽焚耶路撒冷之宫室、不得扑灭、';
_Jer18_1='耶和华谕耶利米之言、';
_Jer18_2='曰、起往陶人之室、我将于彼使尔听我言、';
_Jer18_3='我遂往陶人之室、见其以钧制器、';
_Jer18_4='所制之器、既坏于陶人之手、乃复以制他器、循其所欲、○';
_Jer18_5='耶和华谕我曰、';
_Jer18_6='以色列家欤、耶和华云、我之待尔、岂不能如陶人乎、以色列家欤、尔在我手、犹泥在陶人手也、';
_Jer18_7='我论一族、或论一国之时、言欲拔之、毁之、翦灭之、';
_Jer18_8='如彼邦族转离其恶、我则回意、不降所言之灾、';
_Jer18_9='我论一族、或论一国之时、言欲植之、建之、';
_Jer18_10='如彼邦族行我所恶、不听我言、我则回意、不锡所言之福、';
_Jer18_11='故当告犹大人、及耶路撒冷居民曰、耶和华云、我造灾以击尔、设谋害尔、其转离尔恶途、改正尔行径、';
_Jer18_12='惟彼曰、无望也、我必从己所谋、各徇恶心之刚愎而行、○';
_Jer18_13='耶和华曰、以色列处女所行、可憎维甚、询于列邦、孰闻若此之事、';
_Jer18_14='利巴嫩之雪、岂能绝于田野之磐乎、流自远方之冷水、岂能涸乎、';
_Jer18_15='惟我民忘我、焚香于虚无之物、蹶于故辙、致行未筑之路、';
_Jer18_16='其地成为怪异、被人嗤笑、凡过之者、必骇异而摇首、';
_Jer18_17='我将于敌前散之、若以东风飘之、彼遭难之日、我必背之、而不面之、○';
_Jer18_18='彼曰、其来、尔我同谋以攻耶利米、因法律不绝于祭司、谋略不绝於哲人、预言不绝于先知、来哉、我侪以舌攻之、勿听其言、○';
_Jer18_19='耶和华欤、求尔垂顾、听敌我者之言、';
_Jer18_20='以恶报善可乎、彼乃掘阱以陷我命、我曾立于尔前、为之祈福、使尔怒转离之、求尔垂念焉、 男被戮而亡、少者临陈、陨于锋刃、';
_Jer18_22='尔使军旅忽临之、哭声闻于其室、盖彼掘阱以陷我躬、设网以绊我足、';
_Jer18_23='耶和华欤、彼谋杀我、尔悉知之、勿赦其愆、勿涂其罪、使之倾覆于尔前、尔震怒时、宜处治之、';
_Jer19_1='耶和华曰、往购陶人之瓶、导祭司及民之长老数人、';
_Jer19_2='出往欣嫩子谷、近哈珥西门、在彼宣我示尔之言、';
_Jer19_3='曰、犹大王及耶路撒冷居民欤、宜听耶和华言、万军之耶和华、以色列之上帝云、我将降灾于斯土、凡闻之者、其耳必震、';
_Jer19_4='缘彼与其列祖、及犹大列王弃我、视斯土为异域、焚香于其未识之神、且流无辜之血、遍于斯土、';
_Jer19_5='为巴力建崇邱、火焚其子为燔祭、献于巴力、此事非我所命所言、亦非我心所思、';
_Jer19_6='故耶和华曰、时日将至、此地不复称陀斐特、亦不称欣嫩子谷、惟称杀戮谷、';
_Jer19_7='我必于斯土、败犹大及耶路撒冷人之谋、使在敌前仆于锋刃、及索其命者之手、付其尸于空中之鸟、地上之兽、以为食物、';
_Jer19_8='亦使此邑成为怪异、被人嗤笑、凡过之者、因其所遭之祸、必骇异而嗤笑、';
_Jer19_9='我必使之食其子女之肉、受窘之际、即被敌与索其命者围困、危迫之时、食其友朋之肉、';
_Jer19_10='言竟、尔则毁其瓶、使同行者目击、';
_Jer19_11='告之曰、万军之耶和华云、我必如是毁斯民斯邑、若人毁陶人之器、不能复完、人必葬尸于陀斐特、致无隙地、';
_Jer19_12='耶和华曰、我必若是待斯土、与其居民、使此邑如陀斐特、';
_Jer19_13='耶路撒冷第宅、犹大列王宫室、凡在其上焚香于天象、灌酒于他神、而玷污者、必如陀斐特焉、○';
_Jer19_14='耶利米奉耶和华命、往陀斐特预言而返、则立耶和华室院中、告众曰、';
_Jer19_15='万军之耶和华、以色列之上帝云、我必降所言之灾于是邑、及其属邑、盖彼强项、不听我言也、';
_Jer20_1='祭司音麦子巴施户珥、为耶和华室宰、闻耶利米预言斯事、';
_Jer20_2='则挞先知耶利米、加以桎梏、在耶和华室便雅悯上门、';
_Jer20_3='翌日、巴施户珥释之、出于桎梏、耶利米谓之曰、耶和华不称尔为巴施户珥、乃称尔为玛歌珥米撒毕、';
_Jer20_4='盖耶和华曰、我必使尔惊惶、尔之友朋因而惊惶、彼必仆于敌刃、为尔目睹、我将付犹大众于巴比伦王、虏至巴比伦、杀之以刃、';
_Jer20_5='且以斯邑之货财、暨所获之利、与其珍宝、及犹大列王之宝藏、咸付于其敌手、彼必掠之、携至巴比伦、';
_Jer20_6='尔巴施户珥及居尔家者、俱被徙至巴比伦、死于彼、葬于彼、尔与友朋、即尔向之妄预言者、皆然、○';
_Jer20_7='耶和华欤、尔诱我、而我从焉、尔强于我而获胜、我为话柄、竟日为人所侮、';
_Jer20_8='我每言时、则发声呼曰、强暴毁灭、缘耶和华之言、终日受耻辱、被讥诮、';
_Jer20_9='我若云不复道之、不再藉其名而言、则我中心有如爇火、蕴于我骨、疲倦难忍、';
_Jer20_10='我闻众谤、随在惊惶、我之密友望我颠越、咸曰讼之、予亦讼之、或彼受诱、予则胜之、以复予仇、';
_Jer20_11='惟耶和华偕我、如可畏之勇士、窘迫我者必颠越、而不获胜、蒙极大之羞、受永久不忘之辱、以其行事不智也、';
_Jer20_12='万军之耶和华欤、尔试义人、鉴察人之心怀、我以我狱诉于尔前、容我见尔复仇于彼、';
_Jer20_13='当讴歌颂美耶和华、以其救贫人之命、脱恶人之手、○';
_Jer20_14='愿我生辰受诅、我母产我之日不受祝、';
_Jer20_15='传信于我父曰、汝生男子、使之极乐、愿其人受诅、';
_Jer20_16='愿其人若古邑、为耶和华倾覆而不悔、愿彼清晨闻哀号、亭午闻警报、';
_Jer20_17='因其未戮我于母胎、使母为我墓、其胎恒大、';
_Jer20_18='我何为出胎、受苦罹忧、毕生蒙耻、';
_Jer21_1='西底家王遣玛基雅子巴施户珥、祭司玛西雅子西番雅、诣耶利米曰、';
_Jer21_2='巴比伦王尼布甲尼撒将与我战、求尔为我询于耶和华、或耶和华依其奇行待我、使彼离我而去、';
_Jer21_3='耶利米奉耶和华命、谓之曰、其告西底家云、';
_Jer21_4='以色列之上帝耶和华曰、尔所持之战具、在于城外、以战巴比伦王、及围尔之迦勒底人、我必使之反退、集于邑中、';
_Jer21_5='我必震怒发忿、自以高举之手、有力之臂攻尔、';
_Jer21_6='击此邑之居民、或人或畜、俱遭大疫而亡、';
_Jer21_7='耶和华曰、厥后、我必以犹大王西底家、暨其臣仆庶民、凡在邑中、疫疠锋刃饥馑之余、悉付于巴比伦王尼布甲尼撒、与其诸敌、及索其命者之手、巴比伦王必击之以刃、不惜之、不怜之、不加矜悯、○';
_Jer21_8='又当告斯民曰、耶和华云、我以生道死道、陈于尔前、';
_Jer21_9='凡居此邑者、必亡于锋刃饥馑疫疠、惟出而归围尔之迦勒底人者、必得生存、获其生命、如获掠物、';
_Jer21_10='耶和华曰、我乃注目此邑、必加以祸、不加以福、付于巴比伦王手、焚之以火、○';
_Jer21_11='论犹大王家、宜听耶和华言、';
_Jer21_12='耶和华曰、大卫家欤、当朝行公义、拯被劫者于暴者之手、恐我因尔恶行、发怒若火炎炎、莫能扑灭、';
_Jer21_13='居于谷中、平原之磐者欤、尔曰、孰能降而击我、孰能入我窟穴、耶和华曰、我为尔敌、';
_Jer21_14='我必循尔行为所结之实、加罚于尔、且必燃火于林、焚毁四周、耶和华言之矣、';
_Jer22_1='耶和华曰、尔往犹大王宫宣言、';
_Jer22_2='曰、犹大王欤、尔坐大卫之位、尔与臣仆、暨尔民入是门者、其听耶和华言、';
_Jer22_3='耶和华曰、尔宜秉公行义、拯被劫者于暴者之手、勿枉宾旅孤寡、勿虐待之、勿流无辜之血于斯土、';
_Jer22_4='如尔果从斯言、则必有君王坐大卫之位、乘车服马、与其臣仆庶民、俱由此室之门而入、';
_Jer22_5='如尔不听斯言、耶和华曰、我指己而誓、此室必为荒芜、';
_Jer22_6='耶和华论犹大王家曰、我视尔若基列、若利巴嫩之巅、然我必使尔成为旷野、无人居处之邑、';
_Jer22_7='我必使残贼者、各执器械至而攻尔、伐尔香柏之佳者、投之于火、';
_Jer22_8='多邦之人经是邑者、将相语曰、耶和华如是待此大邑、何故、';
_Jer22_9='则将应之曰、因彼背其上帝耶和华之约、崇拜服事他神也、○';
_Jer22_10='毋为死者哭泣悲哀、惟为往者痛哭、盖彼不得复返、不再睹其故土、';
_Jer22_11='耶和华论约西亚子沙龙、继父为王、而出斯土、曰、彼不复返、';
_Jer22_12='必死于被虏之地、不复睹斯土、○';
_Jer22_13='以非义建第、以不公筑室、役人而不给值、其人祸矣、';
_Jer22_14='彼曰、我必建巨宅、筑广厦、辟窗牖、盖以香柏、涂以丹雘、';
_Jer22_15='尔以香柏之工竞美、岂得因此为王乎、尔父式饮式食、秉公行义、而获福祉、';
_Jer22_16='彼为贫乏伸冤、遂得亨通、耶和华曰、如是岂非识我乎、';
_Jer22_17='惟尔心目、专务贪婪、流无辜之血、行强迫暴虐、';
_Jer22_18='故耶和华论犹大王约西亚子约雅敬云、民不悼之曰、哀哉我昆弟、哀哉我姊妹、亦不悼之曰、哀哉我主、哀哉我主之荣、';
_Jer22_19='人必曳之而出、掷于耶路撒冷邑外、瘗之如驴、○';
_Jer22_20='尔其陟利巴嫩而哀号、在巴珊扬声、自亚巴琳哀号、盖尔之情人皆亡矣、';
_Jer22_21='尔兴盛时、我与尔言、惟尔曰、我不听、尔自幼时、所为若是、不从我言、';
_Jer22_22='尔之民牧、必为风吞噬、尔之情人、必为人俘囚、其时尔必因行诸恶、含羞抱愧、';
_Jer22_23='居利巴嫩、巢于香柏者欤、尔遭难时、若产妇之劬劳、何其可悯、';
_Jer22_24='耶和华曰、我指己生而誓、犹大王约雅敬子哥尼雅、虽为我右手之印、我必脱尔、';
_Jer22_25='付于索尔命、及尔所畏者之手、即巴比伦王尼布甲尼撒、与迦勒底人之手也、';
_Jer22_26='我必驱尔、及生尔之母、入于他邦、非尔生长之区、必死于彼、';
_Jer22_27='厥心所慕之地、不得返焉、';
_Jer22_28='此哥尼亚、乃为见弃之毁器、无人悦之乎、彼与其裔、何为被逐、投于未识之地耶、';
_Jer22_29='斯土、斯土、斯土、其听耶和华言、';
_Jer22_30='耶和华曰、宜录斯人无嗣、毕生不获亨通、其裔无有利达、坐大卫之位、而治犹大也、';
_Jer23_1='耶和华曰、民牧残我草场之羊、使之离散、其人祸矣、';
_Jer23_2='故以色列之上帝耶和华、斥责养其民之牧者曰、尔既散我群羊、而驱逐之、不加眷顾、我必依尔所为之恶报尔、耶和华言之矣、';
_Jer23_3='我必集我群羊所遗者、自所逐至之列国、导之复入于牢、使之滋生繁衍、';
_Jer23_4='我必立牧者治之养之、使不复畏惧惊惶、其数无缺、耶和华言之矣、○';
_Jer23_5='耶和华曰、时日将至、我必为大卫兴一义者、乃其条肄、彼将秉权为王、以智处事、秉公行义于斯土、';
_Jer23_6='当彼之时、犹大获救、以色列安居、其名必称曰耶和华乃我义、';
_Jer23_7='耶和华曰、其日将至、人不复言、指导以色列人出埃及、维生之耶和华而誓、';
_Jer23_8='惟言指导以色列家之裔出北方、及凡所驱而至之国、维生之耶和华而誓、彼必居于故土、○';
_Jer23_9='论众先知、我心忧伤、我骨震动、因耶和华、及其圣言之故、我若醉人、为酒所困、';
_Jer23_10='斯土充斥淫人、因受诅而愁惨、野间草场枯槁、其人所行乃恶、其势不正、';
_Jer23_11='耶和华曰、先知祭司、皆为侮慢、在于我室、我见其恶、';
_Jer23_12='故其行径、将为暗中之滑地、彼必见逐、蹶于其中、盖谴责之年、我必降之以灾、耶和华言之矣、';
_Jer23_13='撒玛利亚之先知、托巴力而预言、以惑我民以色列、我见其愚、';
_Jer23_14='耶路撒冷之先知、所行可憎、我亦见之、纵淫乱、行虚诞、而坚恶人之手、致令无人转离其恶、彼于我前如所多玛、其民若蛾摩拉、○';
_Jer23_15='万军之耶和华论先知曰、我必以茵陈食之、以毒水饮之、因耶路撒冷之先知、使邪恶遍满斯土也、';
_Jer23_16='万军之耶和华曰、先知预言、尔勿听之、彼教尔以虚妄、所言之启示、乃由己意、非出于耶和华之口、';
_Jer23_17='彼恒谓藐我者曰、耶和华云、尔必绥安、谓徇己心之刚愎者曰、灾不及于尔身、';
_Jer23_18='孰立于耶和华议会之中、得闻其语、孰谛听我言哉、';
_Jer23_19='耶和华之怒已发、有若暴风旋风、击彼恶人之首、';
_Jer23_20='耶和华之志未成、其意未遂、则其怒不息、日后尔必深悉之、';
_Jer23_21='维彼先知、我未遣之、彼犹奔走、我未谕之、彼犹预言、';
_Jer23_22='如彼果立我议会中、必使我民听从我言、转离其邪途、悛改其恶行、';
_Jer23_23='耶和华曰、我为上帝、岂知近而不知远乎、';
_Jer23_24='耶和华曰、人岂能退藏于密、使我不见之乎、我岂非充乎天地哉、';
_Jer23_25='惟彼先知、妄托我名宣预言曰、我得梦矣、我得梦矣、彼所言者、予闻之矣、';
_Jer23_26='惟彼先知、徇己心之诈而预言、其存此心、伊于胡底、';
_Jer23_27='彼互述所梦、欲使我民忘乎我名、若厥祖因巴力而忘我名然、';
_Jer23_28='耶和华曰、先知有梦、任其述之、有我之言、则实道之、糠与麦何与乎、';
_Jer23_29='耶和华曰、我言岂非若火、又若摧石之锤乎、';
_Jer23_30='耶和华曰、凡先知互窃我言者、我必攻之、';
_Jer23_31='耶和华曰、凡先知信口曰、彼言之矣、我必攻之、';
_Jer23_32='耶和华曰、凡宣虚妄之梦、以为预言、且以诳言诩语惑我民者、我必攻之、我未遣之、亦未命之、彼不裨益斯民也、○';
_Jer23_33='耶和华曰、若斯民、或先知、或祭司、问尔曰、耶和华有何警示、尔当应之曰、何警示耶、耶和华云、我必弃尔、';
_Jer23_34='凡先知、或祭司、或庶民、言耶和华之警示者、我必罚其人、及其家、';
_Jer23_35='尔当互问邻里昆弟曰、耶和华何所答、何所言乎、';
_Jer23_36='勿复言耶和华之警示、其人之言、必为己之重负、以尔妄用我维生上帝、万军耶和华之言也、';
_Jer23_37='尔当谓先知曰、耶和华于尔何所答、耶和华何所言乎、';
_Jer23_38='耶和华曰、我既遣人告尔、勿言耶和华之警示、尔若言之、';
_Jer23_39='我必尽忘尔、且遗弃尔、及我所锡尔祖与尔之邑、绝于我前、';
_Jer23_40='使尔蒙羞负辱、历久不忘、';
_Jer24_1='巴比伦王尼布甲尼撒、虏犹大王约雅敬子耶哥尼雅、及犹大牧伯、与艺匠铁工、自耶路撒冷至巴比伦后、耶和华以无花果二筐示我、置于耶和华殿前、';
_Jer24_2='一筐之无花果甚嘉、如初实者、一筐之无花果甚劣、不可食也、';
_Jer24_3='耶和华谕我曰、耶利米、尔何所见、我曰、见无花果、其嘉者甚嘉、其劣者甚劣、不可食也、';
_Jer24_4='耶和华谕我曰、';
_Jer24_5='以色列之上帝耶和华云、犹大之俘囚、即我遣至迦勒底人之地者、我必视之若此嘉果、使之获益、';
_Jer24_6='我必顾之益之、导归斯土、我必建之、不复毁之、我必植之、不复拔之、';
_Jer24_7='赋以识我之心、俾知我乃耶和华、一心归我、彼为我民、我为其上帝、';
_Jer24_8='至于无花果之劣而不可食者、耶和华曰、此若犹大王西底家、与其牧伯、及耶路撒冷遗民、居于斯土之众、与旅于埃及者、';
_Jer24_9='我必付之于敌、播散于天下万国、俾遭祸害、在我驱至之处、受凌辱、为话柄、被讪笑、服咒诅、';
_Jer24_10='亦必加以锋刃、饥馑疫疠、迨其灭于我所锡彼、及其列祖之地、';
_Jer25_1='犹大王约西亚子约雅敬四年、即巴比伦王尼布甲尼撒元年、耶利米所得论犹大民之言、';
_Jer25_2='先知耶利米告犹大众、暨耶路撒冷居民曰、';
_Jer25_3='自犹大王亚们子约西亚十三年、迄今历二十三年、耶和华以言谕我、我传于尔、夙兴而道、惟尔弗听、';
_Jer25_4='耶和华亦遣其仆诸先知至尔、夙兴遣之、惟尔不从、不侧耳以听、';
_Jer25_5='彼曰、当各转离邪途恶行、居于耶和华锡尔及尔祖之地、自昔迄于永久、';
_Jer25_6='勿往从他神、服事崇拜之、勿以尔手所作之物、激我震怒、我则不降灾于尔、';
_Jer25_7='耶和华曰、尔不我听、而以尔手所作之物、激我震怒、自罹灾害、';
_Jer25_8='故万军之耶和华曰、因尔弗听我言、';
_Jer25_9='我必遣召北方诸族、及我仆巴比伦王尼布甲尼撒、导之以攻斯土、与其居民、暨四周诸国、我必灭之、使之令人骇异、为人嗤笑、永久荒芜、耶和华言之矣、';
_Jer25_10='且我必于其中、绝其欢欣喜乐之声、新娶者及新妇之声、旋磨之音、灯火之光、';
_Jer25_11='斯土必尽荒芜、令人骇异、维此诸国、将服事巴比伦王、历七十年、';
_Jer25_12='七十年既竟、我必罚巴比伦王与其国、及迦勒底人之地、使之永久荒芜、以治其罪、耶和华言之矣、';
_Jer25_13='凡我所言、录于此书、即耶利米论列邦所预言者、必临于其国、';
_Jer25_14='盖有多国大王、必使其人服役、我必依其所行、及其手所作以报之、○';
_Jer25_15='以色列之上帝耶和华谕我曰、我手忿怒之杯、尔其取之、使我遣尔所至之国饮之、';
_Jer25_16='彼必饮之、摇曳颠狂、因我使锋刃入于其中也、';
_Jer25_17='我则由耶和华手取杯、使其遣我所至之国饮之、';
_Jer25_18='即耶路撒冷、犹大诸邑、及其君王牧伯、俾邑荒芜、令人骇异、被嗤笑、服咒诅、有如今日、';
_Jer25_19='又有埃及王法老、与其臣仆、牧伯庶民、';
_Jer25_20='杂族之人、乌斯诸王、非利士诸王、亚实基伦、迦萨、以革伦、及亚实突遗民、';
_Jer25_21='以东、摩押、亚扪族、';
_Jer25_22='推罗诸王、西顿诸王、海外岛屿诸王、';
_Jer25_23='底但、提玛、布斯、及凡薙鬓者、';
_Jer25_24='亚拉伯诸王、与居旷野、杂族之诸王、';
_Jer25_25='心利诸王、以拦诸王、玛代诸王、';
_Jer25_26='北方远近诸王、爰及天下万国、厥后、示沙克王亦饮焉、';
_Jer25_27='尔当告之曰、万军之耶和华、以色列之上帝云、尔其饮之而醉、至于哇吐、颠踬而不复起、因我使锋刃入于尔中也、';
_Jer25_28='如彼不欲自尔手取杯饮之、则当告之曰、万军之耶和华云、尔必饮之、';
_Jer25_29='盖我降灾、始于我寄名之邑、尔岂能尽免刑罚乎、必不免也、我必使锋刃临于地上居民、万军之耶和华言之矣、';
_Jer25_30='故当以此诸言、对众预言之曰、耶和华必自上号呼、自圣所发声、向其群羊大呼、对地上居民而呼、若践葡萄者然、';
_Jer25_31='将有声闻于地极、盖耶和华与列邦争、必鞫凡有血气者、至于恶人、付之锋刃、耶和华言之矣、○';
_Jer25_32='万军之耶和华曰、灾害必自此国、至于彼国、狂风起于地极、';
_Jer25_33='是日也、耶和华所戮者、自天之涯、迄地之极、无人哀哭、无人收殓、不得瘗埋、必在地上、成为粪土、';
_Jer25_34='牧者欤、尔其号啕哭泣、群羊之长欤、尔其辗转于灰尘、盖尔被戮之日、离散之期已届、尔必陨越、有如珍器堕毁、';
_Jer25_35='牧者无由遁逃、群羊之长无由避匿、';
_Jer25_36='牧者发声、群羊之长号啕、以耶和华荒其牧场也、';
_Jer25_37='因耶和华烈怒、平安之羊牢、成为寂寞、';
_Jer25_38='维彼若狮、既出其所、因暴烈之力、及酷烈之怒、其地成为怪异、';
_Jer26_1='犹大王约西亚子约雅敬即位之初、有言自耶和华出曰、';
_Jer26_2='耶和华云、尔其立于耶和华室院、以我命尔之言、告犹大诸邑、凡入耶和华室而崇拜者、勿减一词、';
_Jer26_3='彼或听从、各转离其恶途、俾我回意、不以我因其恶、所欲施行之灾降之、';
_Jer26_4='尔其告之曰、耶和华云、如尔不听我、不遵我所示尔之法律、';
_Jer26_5='不从我仆诸先知之言、即我夙兴而遣者、尔不听之、';
_Jer26_6='我必使此室如示罗、使此邑为天下诸国所诅、';
_Jer26_7='耶利米于耶和华室言此、祭司先知庶民悉闻之、';
_Jer26_8='耶利米以耶和华所命、告众既竟、祭司先知庶民执之曰、尔必死、';
_Jer26_9='尔奚托耶和华名预言曰、此室必如示罗、此邑荒芜、无人居处哉、';
_Jer26_10='众乃集于耶利米前、在耶和华室、○';
_Jer26_11='犹大牧伯闻此、则自王宫上耶和华室、坐于新门之场、';
_Jer26_12='祭司先知谓牧伯庶民曰、斯人当死、彼对此邑之预言、尔曹亲耳闻之、';
_Jer26_13='耶利米谓牧伯庶民曰、我指斯室斯邑所言、尔所闻者、乃耶和华遣我预言之也、';
_Jer26_14='今当正尔途、端尔行、从尔上帝耶和华之言、耶和华则必回意、不降所言之灾、';
_Jer26_15='若我、今在尔手、依尔所视为善为正者以待我、';
_Jer26_16='惟当深知、若致我于死、则必使无辜之血、归于尔身、与斯邑、及其居民、盖耶和华诚遣我、以此诸言告尔、俾尔闻之、';
_Jer26_17='牧伯庶民谓祭司先知曰、斯人不当死、彼托我上帝耶和华名、言于我也、';
_Jer26_18='国中长老数人、起而告会众曰、当犹大王希西家时、摩利沙人弥迦预言、告犹大众曰、万军之耶和华云、锡安必被耕、有若田畴、耶路撒冷为墟、圣室之山、犹林中之崇邱、';
_Jer26_19='犹大王希西家、及犹大众、岂致之于死乎、王非寅畏耶和华、而求其恩、致耶和华回意、不降所言之灾乎、今我行此、乃自害己命耳、';
_Jer26_20='又有基列耶琳人、示玛雅子乌利亚、托耶和华名、对此邑此地预言、其词悉同于耶利米、';
_Jer26_21='约雅敬王暨武士牧伯闻其言、王欲杀之、乌利亚闻之、则惧、逃往埃及、';
_Jer26_22='约雅敬王遣亚革波子以利拿单、及从者数人诣埃及、';
_Jer26_23='曳乌利亚出埃及、携至约雅敬王、王杀之以刃、掷其尸于平民之墓、';
_Jer26_24='惟沙番子亚希甘护佑耶利米、免付于庶民手、致之于死、';
_Jer27_1='犹大王约西亚子约雅敬即西底家即位之初、耶和华有言谕耶利米、';
_Jer27_2='曰、耶和华谕我云、宜自制索及轭、置于尔项、';
_Jer27_3='以之付于使者之手、即诣耶路撒冷、觐犹大王西底家者、携至以东王、摩押王、亚扪族之王、推罗王、西顿王、';
_Jer27_4='又命使者奏其主曰、万军之耶和华、以色列之上帝谕尔云、';
_Jer27_5='我以大能奋臂、肇造大地、与其上之人民牲畜、以地锡人、依我所视为宜、';
_Jer27_6='吾今以此诸国、付于我仆巴比伦王尼布甲尼撒手、亦锡以田野之畜、俾供其役、';
_Jer27_7='列邦必服事之、延及子孙、迨其国之期既届、则有多国大王、使之服役、';
_Jer27_8='无论何国何族、不服事巴比伦王尼布甲尼撒、不以其项负巴比伦王之轭者、我必以锋刃饥馑疫疠罚之、迨尽灭于其手、耶和华言之矣、';
_Jer27_9='尔之先知、卜筮占梦、观兆术士、告尔曰、尔必不至服事巴比伦王、勿听之、';
_Jer27_10='彼之预言、乃妄诞也、欲徙尔曹远离故土、致我驱尔而出、俾尔灭亡、';
_Jer27_11='凡国愿以其项负巴比伦王轭、而服事之、我必容其留于故土、耕种安居、耶和华言之矣、○';
_Jer27_12='我循斯言、告犹大王西底家曰、尔曹当以项负巴比伦王轭、而服事之、及其庶民、则获生存、';
_Jer27_13='尔与尔民、何为欲亡于锋刃饥馑疫疠、如耶和华论不事巴比伦王之国所言者乎、';
_Jer27_14='彼先知告尔曰、尔必不至服事巴比伦王、勿听之、彼之预言、乃妄诞也、';
_Jer27_15='耶和华曰、我未遣之、彼托我名而言诳、致我驱尔而出、使尔与语尔之先知偕亡、';
_Jer27_16='我亦告祭司与庶民曰、耶和华云、尔之先知告尔曰、耶和华室之器、未几必反自巴比伦、勿听之、彼之预言、乃妄诞也、';
_Jer27_17='勿听焉、宜事巴比伦王、而得生存、何使斯邑荒芜哉、';
_Jer27_18='如彼果为先知、奉耶和华之命、则当祈万军之耶和华、俾在耶和华室、犹大王宫、耶路撒冷、尚存之器、不被迁于巴比伦、';
_Jer27_19='万军之耶和华、言及铜柱铜海铜座、暨所遗于斯邑之器、';
_Jer27_20='即巴比伦王尼布甲尼撒、虏犹大王约雅敬子耶哥尼雅、并犹大耶路撒冷之贵胄、自耶路撒冷至巴比伦时、未取之器、';
_Jer27_21='万军之耶和华、以色列之上帝曰、耶和华室、及犹大王宫、与耶路撒冷所遗之器、';
_Jer27_22='俱必迁于巴比伦、存于其所、迨我眷顾斯民之日、其时我必返之、复于旧所、耶和华言之矣、';
_Jer28_1='是岁犹大王西底家即位之四年五月、基遍人押朔子先知哈拿尼雅、在耶和华室、祭司庶民前、告我曰、';
_Jer28_2='万军之耶和华、以色列之上帝云、我已折巴比伦王之轭、';
_Jer28_3='二年期届、耶和华室之器、即巴比伦王尼布甲尼撒、自此迁至巴比伦者、我必返之、';
_Jer28_4='且导犹大王约雅敬子耶哥尼雅、及犹大之俘囚至巴比伦者、返于此地、盖我必折巴比伦王之轭、耶和华言之矣、';
_Jer28_5='先知耶利米、当祭司及立于耶和华室之民众前、语先知哈拿尼雅、';
_Jer28_6='曰、阿们、愿耶和华如是而行、愿耶和华如尔预言、返耶和华室之器、与俘囚之众、自巴比伦至于此地、';
_Jer28_7='然我有言、告尔及民、尔其听之、';
_Jer28_8='尔我以前之先知、自古对多国大邦、预言战争、灾害疫疠、';
_Jer28_9='先知预言平康、其言得应、则知其先知诚为耶和华所遣、';
_Jer28_10='先知哈拿尼雅、遂自耶利米项、取轭而折之、';
_Jer28_11='于民众前曰、耶和华云、二年期届、我必如是自列邦之项、取巴比伦王尼布甲尼撒之轭而折之、先知耶利米乃去、';
_Jer28_12='先知哈拿尼雅既折先知耶利米项上之轭、耶和华谕耶利米曰、';
_Jer28_13='往告哈拿尼雅云、耶和华曰、尔折木轭、乃制铁轭以代之、';
_Jer28_14='盖万军之耶和华、以色列之上帝曰、我置铁轭于列邦之项、使其服事巴比伦王尼布甲尼撒、彼必事之、我亦以田野之畜锡之、';
_Jer28_15='先知耶利米谓先知哈拿尼雅曰、哈拿尼雅欤、尔其听之、耶和华未尝遣尔、尔使斯民妄诞是恃、';
_Jer28_16='故耶和华曰、我必屏尔于地、因尔出言悖逆耶和华、今岁必死、';
_Jer28_17='是年七月、先知哈拿尼雅卒、';
_Jer29_2='耶哥尼雅王与太后、及宦竖、犹大耶路撒冷牧伯、艺匠铁工、去耶路撒冷后、先知耶利米自耶路撒冷、致书于俘囚尚存之长老、暨祭可先知庶民、凡尼布甲尼撒、自耶路撒冷虏至巴比伦而尚存者、';
_Jer29_3='托沙番子以利亚萨、希勒家子基玛利达之、斯二人、乃犹大王西底家、遣诣巴比伦王尼布甲尼撒之使、';
_Jer29_4='书曰、万军之耶和华、以色列之上帝云、凡我所使、自耶路撒冷被虏至巴比伦之俘囚、我今语尔、';
_Jer29_5='尔当建宅而居、植园而食其果、';
_Jer29_6='娶妻室、育子女、为子娶妇、使女适人、俾生子女、在彼繁衍、而不少减、';
_Jer29_7='我使尔被虏所至之邑、宜求其安、亦为之祈祷耶和华、盖斯邑平康、尔亦平康、';
_Jer29_8='万军之耶和华、以色列之上帝曰、勿为尔中之先知与卜筮所惑、尔曹所梦、亦勿信从、';
_Jer29_9='耶和华曰、彼托我名而预言、乃妄诞也、我未遣之、';
_Jer29_10='耶和华曰、巴比伦历七十年、我必眷顾尔、成我嘉言于尔、使尔返于斯土、';
_Jer29_11='耶和华曰、我为尔所存之念、我自知之、乃平康之念、非灾害之念也、俾尔终有所望、';
_Jer29_12='尔必吁我、往而祷我、我必垂听、';
_Jer29_13='尔专心寻求我、则必遇之、';
_Jer29_14='耶和华曰、我必为尔所遇、返尔俘囚、自我驱尔所至诸国诸境集尔、返我使尔被虏而离之地、耶和华言之矣、';
_Jer29_15='尔曹曰、耶和华在巴比伦、为我兴起先知、';
_Jer29_16='故耶和华论践大卫位之王、与居斯邑之民、即尔昆弟未被虏而出者、';
_Jer29_17='万军之耶和华曰、我必使锋刃饥馑疫疠临之、俾若劣无花果、因恶而不可食、';
_Jer29_18='且以锋刃饥馑疫疠逐之、播散于天下万邦、在我驱其所至之国、受人咒诅、令人骇异、而被嗤笑侮辱、';
_Jer29_19='耶和华曰、我屡遣我仆诸先知诣彼、夙兴而遣之、惟彼不听我言、';
_Jer29_20='故尔俘囚、即我所遣、自耶路撒冷至巴比伦者、宜听耶和华言、○';
_Jer29_21='万军之耶和华、以色列之上帝、论哥赖雅子亚哈、及玛西雅子西底家曰、彼托我名、与尔言诳、我必付之于巴比伦王尼布甲尼撒手、彼必杀之、为尔目击、';
_Jer29_22='犹大被虏之众、在巴比伦者、必以之为诅曰、愿耶和华使尔若西底家亚哈、为巴比伦王炙之以火、';
_Jer29_23='彼在以色列中、行愚妄之事、淫其邻之妻、伪托我名、言我所未命者、我知之、亦证之、耶和华言之矣、○';
_Jer29_24='论尼希兰人示玛雅、尔当曰、';
_Jer29_25='万军之耶和华、以色列之上帝云、尔以己名、致书于耶路撒冷民众、及祭司玛西雅子西番雅、与诸祭司曰、';
_Jer29_26='耶和华立尔为祭司、以代祭司耶何耶大、俾在耶和华室为督、凡狂妄之徒、自称为先知者、尔当执之、拘以项械、加以桎梏、';
_Jer29_27='今有自称为先知者、亚拿突人耶利米、尔奚不责之、';
_Jer29_28='盖彼致书至巴比伦、告我曰、被虏之时必久、尔当建宅而居、植园而食其果、';
_Jer29_29='祭司西番雅诵此书、使耶利米闻之、';
_Jer29_30='耶和华遂谕耶利米曰、';
_Jer29_31='致书告诸俘囚曰、耶和华论尼希兰人示玛雅云、缘示玛雅与尔预言、我未遣之、惟彼使尔妄诞是恃、';
_Jer29_32='故耶和华曰、我必罚尼希兰人示玛雅、爰及苗裔、盖彼出言悖逆耶和华、必无一人生存、居于民中、亦不得见我所将锡我民之福、耶和华言之矣、';
_Jer30_1='耶和华谕耶利米之言、';
_Jer30_2='以色列之上帝耶和华曰、我所谕尔之言、咸笔于书、';
_Jer30_3='耶和华曰、时日将至、我必返我民、以色列及犹大之俘囚、使归我所锡其列祖之地、据而有之、耶和华言之矣、○';
_Jer30_4='耶和华论以色列犹大、所谕之言、';
_Jer30_5='耶和华曰、我闻战栗惊恐之声、非平康之声、';
_Jer30_6='尔试访察、男产子乎、我见人各以手支腰、若临产之妇、面呈灰色、此何故耶、';
_Jer30_7='哀哉、其日大矣、无可比儗、乃雅各遭祸之期、然必获救、而得脱焉、';
_Jer30_8='万军之耶和华曰、是日我必折尔项之轭、断系尔之索、异邦人不复使尔服役、';
_Jer30_9='惟彼必服事其上帝耶和华、及我为彼所兴之王大卫、';
_Jer30_10='耶和华曰、我仆雅各欤、勿畏惧、以色列欤、勿惊惶、我必拯尔于远方、援尔苗裔于虏至之地、雅谷必返、宁谧绥安、无人使之恐怖、';
_Jer30_11='耶和华曰、我与尔偕、以拯救尔、我必尽灭我散尔所至之邦、而不尽灭尔、惟从宽责尔、不能不罚尔焉、○';
_Jer30_12='耶和华曰、尔伤不可疗、尔创重矣、';
_Jer30_13='无人伸尔冤抑、无药裹尔伤痕、';
_Jer30_14='尔之情人俱忘尔、而不访问尔、缘尔愆尤重大、罪恶增多、故我以敌人所加之伤伤尔、以暴者所加之惩惩尔、';
_Jer30_15='尔曷因创伤而哀号乎、尔之痛苦、不可疗也、我之待尔若此、以尔愆尤重大、罪恶增多也、';
_Jer30_16='凡噬尔者必被噬、敌尔者必被虏、掠尔者必遭掠、劫尔者、我必使之受劫、';
_Jer30_17='耶和华云、因人称尔为见弃之锡安邑、无顾之者、我必治尔身、医尔伤、';
_Jer30_18='耶和华曰、雅各被虏之幕、我必返之、而顾惜其居所、其邑必复建于故山、宫室如初有人居处、';
_Jer30_19='称谢欢乐之声、由是而出、我将使之繁衍、而不少减、加以尊荣、致不卑微、';
_Jer30_20='彼之子女、悉如畴昔、彼之会众、坚立我前、虐遇之者、我必罚之、';
_Jer30_21='其君王必属己族、其牧伯亦出其中、我必使之就而近我、夫有勇以近我者、谁耶、耶和华言之矣、';
_Jer30_22='尔将为我民、我为尔上帝、○';
_Jer30_23='耶和华之怒已发、有若暴风飓风、击彼恶人之首、';
_Jer30_24='耶和华之志未成、其意未遂、则其烈怒不息、日后尔必悉之、';
_Jer31_1='耶和华曰、其时我必为以色列各家之上帝、彼为我民、';
_Jer31_2='耶和华曰、以色列免于锋刃之遗民、在我往锡绥安之际、乃蒙恩宠于旷野、';
_Jer31_3='Template:民曰耶和华自远方见于我曰、我以永爱爱尔、故以恒慈导尔、';
_Jer31_4='以色列处女欤、我必复建尔、俾尔坚立如故、执鼗为仪、与欢欣之众舞蹈而出、';
_Jer31_5='尔必复植葡萄园于撒玛利亚诸山、植者植之、而食其果、';
_Jer31_6='时日将至、以法莲山之守望者必呼曰、其起、尔我陟锡安山、诣我上帝耶和华、';
_Jer31_7='耶和华曰、宜为雅各欣喜讴歌、为诸国之首邦、大声喧传、颂美曰、耶和华欤、拯尔以色列之遗民、';
_Jer31_8='我将导之自北方、集之自地极、瞽者跛者、怀妊者、临产者、咸与之偕、成为大会而返、';
_Jer31_9='彼将哭泣而来、为我所导、且祷且行、我使之经溪滨、循正直之途、而不颠踬、盖我为以色列之父、以法莲为我首生之子、○';
_Jer31_10='维尔列邦、其听耶和华言、宣扬于远岛曰、散以色列者、必集而守之、如牧人于其群羊焉、';
_Jer31_11='盖耶和华赎雅各、援之脱强于彼者之手、';
_Jer31_12='彼众必至、在锡安山之高处讴歌、沾耶和华之慈惠、得谷酒油、及牛羊之稚者、心如灌溉之园、不复愁苦、';
_Jer31_13='斯时也、处女舞蹈欢欣、少者老者同乐、盖我使之转哀为乐、加以慰藉、俾易忧为喜也、';
_Jer31_14='我必以甘旨餍祭司之心、以慈惠饫我民之意、耶和华言之矣、○';
_Jer31_15='耶和华曰、在拉玛闻声、号啕痛哭、乃拉结氏哭子、而不受慰、以其无存也、';
_Jer31_16='耶和华曰、禁尔声、勿号泣、止尔目、勿流涕、缘尔之工必获赏赉、必自敌国而返、耶和华言之矣、';
_Jer31_17='又曰、届尔暮年、有所希望、尔之子女、必归故土、';
_Jer31_18='我闻以法莲为己悲叹曰、尔责我、而我受责、我若未习负轭之犊、求尔转我、我则转焉、盖尔乃我之上帝耶和华也、';
_Jer31_19='我既被转、后则悛改、我受教而拊髀、缘负幼时之辱、合羞抱愧、';
_Jer31_20='以法莲为我之爱子乎、为可悦之子乎、我每言及、则深念之、心为之动、我必矜恤之、耶和华言之矣、○';
_Jer31_21='以色列处女欤、当立路表途柱、而定志趋、循尔所由之道、尔其复返、归尔诸邑、';
_Jer31_22='悖逆之女欤、行止靡定、将至何时、耶和华于世创一新事、以女卫男是也、○';
_Jer31_23='万军之耶和华、以色列之上帝曰、我返其俘囚时、人在犹大地、及其属邑、必曰、义宅圣山欤、愿耶和华锡嘏于尔、';
_Jer31_24='犹大与其属邑、必有耕耘者、牧羊者、偕处其中、';
_Jer31_25='盖我饫困惫者之心、畅忧戚者之怀、';
_Jer31_26='Template:耶利米曰其时我寤、则觉其睡之甜、○';
_Jer31_27='耶和华曰、时日将至、我必以人畜之种、播于以色列家、及犹大家、';
_Jer31_28='耶和华曰、昔我儆醒而拔之、毁之、覆之、困苦之、翦灭之、后亦儆醒而建之、植之、';
_Jer31_29='是日也、人不复言父食酸葡萄、而子齿软、';
_Jer31_30='各因己罪而死、凡食酸葡萄者、其齿必软、○';
_Jer31_31='耶和华曰、时日将至、我与以色列家、及犹大家、必立新约、';
_Jer31_32='非依我与其祖之约、即援其手、导出埃及时所立者、我虽为其夫、彼乃背我约、耶和华言之矣、';
_Jer31_33='耶和华曰、斯日以后、我与以色列家所立之约、乃以我律赋其衷、铭其心、我为彼上帝、彼为我民、';
_Jer31_34='不复各训其邻里昆弟曰、当识耶和华、盖自尊逮卑、皆必识我、我将宥其愆尤、不复忆其罪戾、耶和华言之矣、';
_Jer31_35='耶和华锡日为白昼之光、定月与星为黑夜之光、翻腾沧海、使其波涛漰渤、万军之耶和华、乃其名也、';
_Jer31_36='曰、若此定例可废于我前、则以色列裔亦可废于我前、永不为国、';
_Jer31_37='如能上度穹苍、下测地基、则我因以色列裔所为、必遗弃之、耶和华言之矣、';
_Jer31_38='耶和华曰、时日将至、是邑必为耶和华复建、自哈楠业楼、至邑隅之门、';
_Jer31_39='量度之绳、必直至迦立山、绕及歌亚、';
_Jer31_40='弃尸与灰之谷、暨诸田畴、至汲沦溪、延及东方马门之隅、必归耶和华为圣、不复拆毁倾覆、以迄永世、';
_Jer32_1='犹大王西底家十年、即尼布甲尼撒十八年、耶和华谕耶利米之言、';
_Jer32_2='维时、巴比伦王军旅围耶路撒冷、先知耶利米幽于护军之院、在犹大王宫中、';
_Jer32_3='盖犹大王西底家囚之、曰、尔奚预言曰、耶和华云、我必付此邑于巴比伦王手、彼必取之、';
_Jer32_4='且犹大王西底家、不得脱迦勒底人手、必付于巴比伦王、而与之言、口相对、目相视、';
_Jer32_5='必携西底家至巴比伦、居彼、迨我眷顾之之时、尔曹虽与迦勒底人战、必不利达、耶和华言之矣、○';
_Jer32_6='耶利米曰、耶和华谕我云、';
_Jer32_7='尔叔沙龙子哈拿篾、将诣尔曰、我在亚拿突之田、请尔购之、盖赎此田、乃尔所宜、尔可购之、';
_Jer32_8='我叔之子哈拿篾、循耶和华言、诣护军之院、谓我曰、我在便雅悯地亚拿突之田、请尔购之、盖赎此田、承此业、皆尔所宜、请尔购为己有、我乃知此为耶和华之言、';
_Jer32_9='遂购我叔子哈拿篾在亚拿突之田、为权其银、十七舍客勒、';
_Jer32_10='签名缄封、延证者、权银以与之、';
_Jer32_11='我以二契、即循例而缄者、及未缄者、';
_Jer32_12='付于玛西雅孙、尼利亚子巴录手、在我叔子哈拿篾、及署名于契之证人前、坐于护军院之犹大人、咸目睹之、';
_Jer32_13='我于众前嘱巴录曰、';
_Jer32_14='万军之耶和华、以色列之上帝云、取此购田之契、缄者与未缄者、藏诸瓦器、存至日久、';
_Jer32_15='盖万军之耶和华、以色列之上帝曰、在于斯土、人必复购第宅田畴、及葡萄园焉、○';
_Jer32_16='我既付契于尼利亚子巴录、乃祷耶和华曰、';
_Jer32_17='主耶和华欤、尔以巨能奋臂、肇造天地、无一不能为之事、';
_Jer32_18='尔施慈惠于亿兆、以父之罪、报及其子之身、惟皇全能之上帝、厥名万军之耶和华、';
_Jer32_19='经纶维大、作为有能、尔目洞察世人之道、按其所由之途、所结之果、而加报施、';
_Jer32_20='在埃及地、于以色列人及异族中、自昔迄今、屡行异迹奇事、致显己名、有如今日、';
_Jer32_21='以异迹奇事、能手奋臂、及大而可畏之事、导尔民以色列出埃及地、';
_Jer32_22='锡以斯土、即誓锡厥祖流乳与蜜之地、';
_Jer32_23='彼入而据之、乃不从尔言、不循尔律、凡尔所命、无一遵行、故尔降以是灾、';
_Jer32_24='今敌迫城筑垒、欲攻取之、因锋刃饥馑疫疠、此邑付于迦勒底人手、尔言已验、尔目睹之矣、';
_Jer32_25='主耶和华欤、尔谕我曰、以金购田、亦延证者、而此邑乃付于迦勒底人手、○';
_Jer32_26='耶和华谕耶利米曰、';
_Jer32_27='我乃耶和华、凡有血气者之上帝、岂有不能为之事哉、';
_Jer32_28='耶和华曰、我必付是邑于迦勒底人、及巴比伦王尼布甲尼撒之手、彼必至而取之、';
_Jer32_29='攻斯邑之迦勒底人、必纵火焚之、爰及屋宇、民在其巅、焚香于巴力、灌奠于他神、激我震怒之所、';
_Jer32_30='耶和华曰、以色列人与犹大人、自少行我所恶、以色列人专以其手所为、激我震怒、';
_Jer32_31='此邑自始建、迄于今日、干我怒、激我忿、致屏之于我前、';
_Jer32_32='盖以色列人与犹大人、及其君王牧伯、祭司先知、暨犹大众、耶路撒冷居民、惟恶是作、以激我怒、';
_Jer32_33='彼背我、而不面我、我虽夙兴而诲之、彼犹不听从、不受教、';
_Jer32_34='以其可憎之物、置于我寄名之室、以污蔑之、';
_Jer32_35='且在欣嫩子谷、为巴力建崇邱、使其子女经火、以奉摩洛、行此可憎之事、陷犹大于罪、非我所命、非我所思、○';
_Jer32_36='论及是邑、尔言因锋刃饥馑疫疠、付于巴比伦王手、以色列之上帝耶和华曰、';
_Jer32_37='昔我发忿震怒盛气、驱斯民于列邦、我必自彼导之复归斯土、使之安居、';
_Jer32_38='彼必为我民、我为其上帝、';
_Jer32_39='我必赋以一心一道、致恒寅畏我、俾彼及厥裔、得获福祉、';
_Jer32_40='我与之立永约、锡以福祉、不转离之、使其存心寅畏我、而不我离、';
_Jer32_41='我必为之欣乐、锡以福祉、亦必专心致志、植之于斯土、';
_Jer32_42='耶和华曰、我于斯民、既加以巨灾、亦必降以所许之福、';
_Jer32_43='尔言斯土荒芜、人畜俱泯、付于迦勒底人手、厥后人必复购田畴于斯土、';
_Jer32_44='在便雅悯地、耶路撒冷四周、犹大诸邑、及山地洼地、南土之诸邑、人必以金购田、签名缄封延证、因我必返其俘囚、耶和华言之矣、';
_Jer33_1='耶利米仍幽于护军之院、耶和华复谕之曰、';
_Jer33_2='行之者耶和华、造而立之者耶和华、耶和华我名也、';
_Jer33_3='尔其吁我、我必应之、示以大而且艰、尔所未知之事、';
_Jer33_4='论此邑之第宅、与犹大王宫室、拆毁以御敌人之垒及锋刃、以色列之上帝耶和华曰、';
_Jer33_5='众至、与迦勒底人战、我因斯民之恶、掩面不顾此邑、必以我发忿震怒所杀之尸、充其第宅、';
_Jer33_6='我必疗其疾、使之得医而痊愈、示以平康诚实之广大、';
_Jer33_7='返犹大以色列之俘囚、建之如初、';
_Jer33_8='彼获罪于我、我必洁之、干咎于我、我必宥之、';
_Jer33_9='此邑在天下万国中、必于我为可喜可赞、有荣之名、凡闻我所锡之福祉、所加之平康、必因而惊惶战栗、';
_Jer33_10='耶和华曰、尔言斯土荒芜、人畜俱泯、然在犹大诸邑、暨耶路撒冷街衢、无居民、无人畜之处、';
_Jer33_11='必复闻欢欣喜乐之声、新娶者与新妇之声、亦闻人言宜称谢万军之耶和华、盖耶和华为善、慈惠永存、又闻人携酬恩祭、入于耶和华室、因我必返斯土之俘囚、使之如初、耶和华言之矣、';
_Jer33_12='万军之耶和华曰、斯土诸邑、悉成荒芜、人畜俱泯、必有牧者之场、群羊偃卧于彼、';
_Jer33_13='在山地洼地、南土之诸邑、便雅悯地、及耶路撒冷四周、犹大诸邑、必复有群羊经核者之手下、耶和华言之矣、○';
_Jer33_14='耶和华曰、时日将至、我论以色列家、及犹大家、所言之嘉言、我必成之、';
_Jer33_15='其日其时、我必为大卫兴一义者、乃其条肄、彼将秉公行义于斯土、';
_Jer33_16='是日也、犹大获救、耶路撒冷安居、其名必称曰耶和华乃我义、';
_Jer33_17='盖耶和华曰、大卫必永不乏人、居以色列家之位、';
_Jer33_18='祭司利未人亦不乏人、献燔祭、焚素祭、恒献他祭于我前、';
_Jer33_19='耶和华谕耶利米曰、';
_Jer33_20='耶和华云、我所立昼夜之约、如尔曹能废之、使昼夜失时、';
_Jer33_21='则我与我仆大卫所立之约亦可废、使彼乏嗣以践其位、事我之祭司利未人、其约亦可废焉、';
_Jer33_22='天象不可胜数、海沙不可胜量、我必如是繁衍我仆大卫之裔、与事我之利未人、';
_Jer33_23='耶和华谕耶利米曰、';
_Jer33_24='斯民所云、耶和华已弃其所选之二族、其言尔不思之乎、彼若斯篾视我民、以为不复成国、';
_Jer33_25='耶和华曰、如我所立昼夜之约可废、如我未定天地之例、';
_Jer33_26='则我遗弃雅各之裔、及我仆大卫之裔、不取大卫之裔、以治亚伯拉罕以撒雅各之后、盖我必返其俘囚、加以矜恤、';
_Jer34_1='当巴比伦王尼布甲尼撒、率其全军、与其所辖之国及诸族、攻耶路撒冷与其属邑时、耶和华谕耶利米之言、';
_Jer34_2='以色列之上帝耶和华曰、往告犹大王西底家曰、耶和华云、我必付是邑于巴比伦王手、彼将焚之以火、';
_Jer34_3='尔不得脱于其手、必见执而付于其手、尔目观巴比伦王之目、彼与尔言、以口对口、尔必至巴比伦、';
_Jer34_4='犹大王西底家欤、其听耶和华言、耶和华论尔曰、尔必不亡于刃、';
_Jer34_5='必安然而逝、人必为尔焚物、如为尔之列祖先王然、亦为尔哀悼曰、哀哉我主、耶和华曰、我已言之矣、';
_Jer34_6='先知耶利米在耶路撒冷、以斯言悉告犹大王西底家、';
_Jer34_7='时、巴比伦王之军旅攻耶路撒冷、与犹大所余之邑、即拉吉与亚西加、盖犹大坚城、仅存其二也、○';
_Jer34_8='西底家王与耶路撒冷民立约、宣告自由之后、耶和华谕耶利米之言、';
_Jer34_9='其约命人各释仆婢、希伯来男女、使之自由、不以同族犹大人为隶役、';
_Jer34_10='牧伯庶民既与此约、悉遵行之、各释其仆婢、使之自由、不复以为隶役、';
_Jer34_11='后乃反悔、令其所释仆婢、归而事之、仍为仆婢、';
_Jer34_12='故耶和华谕耶利米曰、';
_Jer34_13='以色列之上帝耶和华云、昔我导尔祖出埃及、脱于奴隶之室、与之立约曰、';
_Jer34_14='如尔昆弟希伯来人、见鬻于尔、事尔六年、既届七年、当释之自由、惟尔祖不从我言、不侧耳以听、';
_Jer34_15='尔曾转念、行我所悦、宣告自由于邻里、立约于我前、在我寄名之室、';
_Jer34_16='后乃反悔、亵渎我名、各使所释自由之仆婢、归而事尔、仍为仆婢、';
_Jer34_17='故耶和华曰、尔不听我、宣告自由于昆弟邻里、今我宣告自由于尔、即纵锋刃疫疠饥馑于尔、使尔播散于天下万国、';
_Jer34_18='凡背我约、不遵其约之言、即剖犊而过其间、于我前所立者、';
_Jer34_19='犹大与耶路撒冷之牧伯、宦竖祭司、境内诸民、凡过剖犊之间者、';
_Jer34_20='我必付之于敌、及索其命者之手、其尸必为飞鸟野兽所食、';
_Jer34_21='犹大王西底家、暨其牧伯、我必付之于敌、及索其命者之手、并付于巴比伦王军旅之手、即去尔而往者、';
_Jer34_22='耶和华曰、我必命之复返是邑、攻而取之、焚之以火、我亦必使犹大诸邑荒芜、无人居处、';
_Jer35_1='当犹大王约西亚子约雅敬时、耶和华谕耶利米曰、';
_Jer35_2='往利甲家与之言、导之诣耶和华室、入屋饮之以酒、';
_Jer35_3='我遂携哈巴洗尼雅孙、雅利米雅子雅撒尼亚、及其昆弟诸子、暨利甲全家、';
_Jer35_4='导至耶和华室、入上帝仆伊基大利子哈难诸子之屋、其屋邻于牧伯之屋、在沙龙子阍人玛西雅屋之上、';
_Jer35_5='我取爵与杯盈以酒、置利甲人前、语之曰、饮酒、';
_Jer35_6='彼曰、我侪不饮酒、缘我祖利甲子约拿达命我曰、尔及子孙、永勿饮酒、';
_Jer35_7='勿建室、勿播种、勿植葡萄园、亦勿有之、毕生居幕、则延年于羇旅之地、';
_Jer35_8='我祖利甲子约拿达所嘱者、我悉遵之、我与妻室子女、毕生不饮酒、';
_Jer35_9='亦不建室以居、无葡萄园、田畴谷种、';
_Jer35_10='惟居于幕、悉遵我祖约拿达所命而行、';
_Jer35_11='巴比伦王尼布甲尼撒入境时、我侪因惧迦勒底人、及亚兰军旅、则曰、其上耶路撒冷、故我侪居于此、○';
_Jer35_12='耶和华谕耶利米曰、';
_Jer35_13='万军之耶和华、以色列之上帝曰、往告犹大人、暨耶路撒冷居民曰、耶和华云、尔不受教、不听我言乎、';
_Jer35_14='利甲子约拿达命其子孙勿饮酒之言、彼众遵之、迄今听从祖命、而不饮酒、惟我虽夙兴而训尔、尔不我听、';
_Jer35_15='我亦遣我仆诸先知、夙兴而遣之曰、尔各转离恶途、改正其行、不从他神而服事之、则得居于我所锡尔、及尔列祖之地、惟尔不侧耳以听、不从我言、';
_Jer35_16='利甲子约拿达子孙、遵其先人所命、乃斯民不听从我、';
_Jer35_17='故万军之上帝耶和华、以色列之上帝曰、我必降所言之灾于犹大人、及耶路撒冷居民、以我谕之而彼不听、召之而彼不应也、';
_Jer35_18='耶利米语利甲家曰、万军之耶和华、以色列之上帝云、因尔从尔祖约拿达之命、守其诸诫、行其所谕、';
_Jer35_19='故利甲子约拿达、必永不乏人、侍于我前、万军之耶和华、以色列之上帝言之矣、';
_Jer36_1='犹大王约西亚子约雅敬四年、耶和华谕耶利米曰、';
_Jer36_2='尔取一卷、以我自约西亚时、迄于今日、责以色列犹大、及诸国、所谕尔之言、书于其上、';
_Jer36_3='庶犹大家得闻我所欲降之灾、则各转离恶途、致我赦其愆尤罪戾、';
_Jer36_4='耶利米遂召尼利亚子巴录至、巴录以耶利米口传耶和华所谕之言、书之于卷、';
_Jer36_5='耶利米命巴录曰、我被幽禁、不能诣耶和华室、';
_Jer36_6='尔往、以我口所传、尔所书于卷之耶和华言、在耶和华室、于禁食之期诵之、俾民闻之、亦使自犹大诸邑而来之人闻之、';
_Jer36_7='庶斯民在耶和华前祈祷、各转离其恶途、盖耶和华所言加于斯民之忿怒甚大也、';
_Jer36_8='尼利亚子巴录、循先知耶利米所命、在耶和华室、诵卷中耶和华之言、○';
_Jer36_9='犹大王约西亚子约雅敬五年九月、耶路撒冷居民、及自犹大诸邑、至耶路撒冷之众、宣告禁食于耶和华前、';
_Jer36_10='巴录在耶和华室、上院新门之场、沙番子缮写基玛利雅之屋、诵卷中耶利米之言、俾众闻之、';
_Jer36_11='沙番孙、基玛利雅子米该亚、既闻卷中耶和华之言、';
_Jer36_12='则诣王宫、入缮写之屋、见诸牧伯、即缮写以利沙玛、示玛雅子第莱雅、亚革波子以利拿单、沙番子基玛利雅、哈拿尼雅子西底家、所有牧伯、咸坐于彼、';
_Jer36_13='米该亚以在巴录诵卷时、所闻之言、悉告之、';
_Jer36_14='诸牧伯遣古示曾孙、示利米雅孙、尼探雅子犹底、诣巴录曰、携尔所诵、俾民听闻之卷而至、尼利亚子巴录、遂携卷而至、';
_Jer36_15='众语之曰、坐而诵之、俾我闻焉、巴录诵之使闻、';
_Jer36_16='众闻斯言、则惧、转而相视、语巴录曰、我必以斯言告王、';
_Jer36_17='又问巴录曰、尔若何由其口而书此言、请以告我、';
_Jer36_18='巴录曰、彼以口述于我、我以墨书于卷也、';
_Jer36_19='牧伯谓巴录曰、尔与耶利米宜往匿、毋令人知尔所在、';
_Jer36_20='牧伯藏其卷于缮写以利沙玛之屋、入院见王、悉述斯言、使王听之、';
_Jer36_21='王遣犹底往取其卷、遂自缮写以利沙玛屋、取之而至、诵之、使王及侍侧之牧伯闻之、';
_Jer36_22='时维九月、王坐御寒之室、有炉爇于其前、';
_Jer36_23='犹底诵竟三四篇、王以书刀割之、投诸炉火、迨卷尽焚、';
_Jer36_24='王及臣仆虽闻斯言、不畏惧、不裂衣、';
_Jer36_25='且以利拿单、第莱雅、基玛利雅求王、勿焚其卷、而王弗听、';
_Jer36_26='王命王子耶拉篾、与亚斯列子西莱亚、亚伯叠子示利米雅、执缮写巴录、及先知耶利米、然耶和华匿之、○';
_Jer36_27='王既焚卷、上有巴录由耶利米口所书之言、耶和华谕耶利米曰、';
_Jer36_28='复取一卷、以犹大王约雅敬所焚前卷之言、书于其上、';
_Jer36_29='且论犹大王约雅敬曰、耶和华云、尔焚其卷曰、汝奚录于上云、巴比伦王必至、毁灭斯土、使其人畜俱泯、';
_Jer36_30='故耶和华论犹大王约雅敬曰、彼必无人坐大卫之位、其尸被掷于外、昼受暑、夜经霜、';
_Jer36_31='我必因其罪愆罚之、与其子孙臣仆、降所言之灾于彼、及耶路撒冷居民、犹大之众、而彼不听、';
_Jer36_32='耶利米复取一卷、畀尼利亚子缮写巴录、彼由耶利米口、以犹大王约雅敬所焚前卷之言、书于其上、又增多词、其义相同、';
_Jer37_1='约西亚子西底家、代约雅敬子哥尼雅、为王于犹大地、乃巴比伦王尼布甲尼撒立之也、';
_Jer37_2='耶和华藉先知耶利米所谕之言、彼与其臣仆、及斯土之民、咸不听从、○';
_Jer37_3='西底家王遣示利米雅子犹甲、与祭司玛西雅子西番雅、往见先知耶利米曰、请尔为我祷我上帝耶和华、';
_Jer37_4='时、耶利米未下狱、尚出入于民中、';
_Jer37_5='法老之军旅自埃及而出、围耶路撒冷之迦勒底人闻之、遂撤营、离耶路撒冷、';
_Jer37_6='耶和华谕耶利米曰、';
_Jer37_7='以色列之上帝耶和华云、其告遣尔问我之犹大王曰、法老之军旅出以助尔、必返埃及、入其故土、';
_Jer37_8='迦勒底人必复来攻斯邑、取而焚之、';
_Jer37_9='耶和华曰、毋自欺云、迦勒底人必去我、必不去也、';
_Jer37_10='攻尔之迦勒底人、尔纵击其全军、惟遗受创者于其中、彼必自幕而起、火焚斯邑、○';
_Jer37_11='迦勒底军为惧法老之军、既撤营、离耶路撒冷、';
_Jer37_12='耶利米出耶路撒冷、欲往便雅悯地、得其业于民中、';
_Jer37_13='既至便雅悯门、有阍长名伊利雅、乃哈拿尼亚孙、示利米雅子也、执先知耶利米、曰、汝降迦勒底人也、';
_Jer37_14='耶利米曰、妄哉、我不降迦勒底人、伊利雅弗听、执耶利米、解至牧伯、';
_Jer37_15='诸牧伯怒耶利米、挞之、囚于缮写约拿单室、盖以此室为狱也、';
_Jer37_16='耶利米下狱、幽之于室多日、';
_Jer37_17='西底家王遣人携之出、王在宫潜问之曰、耶和华有言乎、耶利米曰、有、又曰、尔必付于巴比伦王之手、';
_Jer37_18='耶利米谓西底家王曰、我何所干罪于尔、或尔臣仆、或庶民、致幽我于狱耶、';
_Jer37_19='尔之先知与尔预言曰、巴比伦王必不至而攻尔、及斯土、其人安在、';
_Jer37_20='我主我王欤、请尔听之、纳我所求、毋令我复返缮写约拿单之室、免我死亡、';
_Jer37_21='西底家王乃命幽耶利米于护军之院、日由饼市、取饼一方与之、迨及邑中之饼告罄、耶利米遂拘留于护军之院、';
_Jer38_1='玛坦子示法提雅、巴施户珥子基大利、示利米雅子犹甲、玛基雅子巴示户珥、闻耶利米告民众之言曰、';
_Jer38_2='耶和华云、凡居此邑者、必亡于锋刃、饥馑疫疠、惟出而归迦勒底人者、必得生存、获其生命、如获掠物、';
_Jer38_3='耶和华又曰、是邑必付于巴比伦王军旅之手、彼必取之、';
_Jer38_4='牧伯奏王曰、斯人不求民利、惟求其害、请致之死、盖彼所言、使邑中所遗之战士庶民、厥手咸弱、';
_Jer38_5='西底家王曰、彼在尔手、王不能御尔也、';
_Jer38_6='彼众遂执耶利米、囚于王子玛基雅之井、在护军院内、以绳缒之下、井无水而有泥、耶利米乃陷于泥中、';
_Jer38_7='时、王坐于便雅悯门、王宫宦竖、古实人以伯米勒、闻耶利米囚于井、';
_Jer38_8='则出王宫、告王曰、';
_Jer38_9='我主我王欤、彼众于先知耶利米、所行皆恶、下之于井、邑中乏粮、恐其因饥而死焉、';
_Jer38_10='王命古实人以伯米勒曰、尔自此率三十人往、在先知耶利米未死之先、出之于井、';
_Jer38_11='以伯米勒遂率其人而往、入王宫、至库下、取敝布及旧衣、以绳缒之于井、至耶利米所、';
_Jer38_12='古实人以伯米勒谓耶利米曰、以此敝布旧衣、置尔腋下、系之以绳、耶利米依此而行、';
_Jer38_13='众以绳曳之出井、耶利米则居于护军之院、○';
_Jer38_14='西底家王遣人携先知耶利米、入耶和华室第三门觐王、王语之曰、我问尔一事、尔毋隐于我、';
_Jer38_15='耶利米对曰、我若告尔、尔岂不杀我乎、我若劝尔、尔必不听、';
_Jer38_16='西底家王私与耶利米誓曰、我指肇造我魂、维生之耶和华而誓、必不杀尔、亦不付尔于索尔命者之手、';
_Jer38_17='耶利米曰、万军之耶和华、以色列之上帝云、如尔出降于巴比伦王之牧伯、则可得生、斯邑不焚于火、尔及举家、亦可生存、';
_Jer38_18='如尔不出降于巴比伦王之牧伯、是邑必付于迦勒底人手、焚之以火、尔亦不得脱于其手、';
_Jer38_19='西底家王谓耶利米曰、我恐迦勒底人、付我于投降之犹大人手、彼则侮我、';
_Jer38_20='耶利米曰、必不付尔、求尔循我所传耶和华之命、尔则获益、而存生命、';
_Jer38_21='如尔不出、耶和华有言示我曰、';
_Jer38_22='犹大王宫所遗之妇、必被携出、至巴比伦王之牧伯、论尔曰、汝之良朋、诱尔而获胜、见尔足陷于泥、则反而退焉、';
_Jer38_23='尔之妻孥、必被携出、至迦勒底人、尔亦不得脱于其手、必为巴比伦王之手所擒、且使斯邑被焚、';
_Jer38_24='西底家语耶利米曰、斯言勿令人知、尔则不死、';
_Jer38_25='如牧伯闻我与汝言、而诣尔曰、尔与王所言、及王所语尔者、告我毋隐、我则不杀尔、';
_Jer38_26='尔当语之曰、我乃求王、勿使我复返约拿单之室、免死于彼、';
_Jer38_27='诸牧伯诣耶利米问之、彼循王所命以答、其事不泄、众遂止、不与之言、';
_Jer38_28='耶利米处于护军之院、迨至耶路撒冷被取之日、';
_Jer39_1='犹大王西底家九年十月、巴比伦王尼布甲尼撒、率其全军围耶路撒冷、';
_Jer39_2='西底家十一年四月九日、城破、';
_Jer39_3='巴比伦王之牧伯、尼甲沙利薛、三甲尼波、宦官长撒西金、博士长尼甲沙利薛、及巴比伦王其余之牧伯、咸入、坐于中门、';
_Jer39_4='犹大王西底家、与诸战士见之、遂夜遁、沿王囿、由两垣间之门出邑、向亚拉巴而去、';
_Jer39_5='迦勒底军旅追之、追及西底家于耶利哥平原、执之、携至哈马地之利比拉、巴比伦王尼布甲尼撒所、而审鞫之、';
_Jer39_6='巴比伦王在利比拉、戮西底家诸子、使之目睹、亦戮犹大诸贵胄、';
_Jer39_7='抉西底家之目、絷之以链、欲携至巴比伦、';
_Jer39_8='迦勒底人火焚王宫民室、毁耶路撒冷城垣、';
_Jer39_9='侍卫长尼布撒拉旦、以邑中遗民、与归降者、及其余之众、咸虏至巴比伦、';
_Jer39_10='惟民中贫乏无业者、侍卫长尼布撒拉旦留之于犹大地、以田畴葡萄园、同时给之、';
_Jer39_11='巴比伦王尼布甲尼撒论耶利米、命侍卫长尼布撒拉旦曰、';
_Jer39_12='尔携之去、善遇之、勿加害、如其所言而待之、';
_Jer39_13='侍卫长尼布撒拉旦、宦官长尼布沙斯班、博士长尼甲沙利薛、与巴比伦王诸长官、';
_Jer39_14='遣人提耶利米、出于护军之院、付于沙番孙、亚希甘子基大利、携之归家、居于民中、○';
_Jer39_15='耶利米尚幽于护军之院时、耶和华谕之曰、';
_Jer39_16='往告古实人以伯米勒曰、万军之耶和华、以色列之上帝云、我言降灾、不降福于斯邑、日至必应于尔前、';
_Jer39_17='惟于是日、我必拯尔、不被付于尔所惧者之手、耶和华言之矣、';
_Jer39_18='盖尔惟我是赖、我必拯尔、不仆于刃、俾获生命、如获掠物、耶和华言之矣、';
_Jer40_1='耶路撒冷与犹大人被虏、徙于巴比伦时、耶利米处于其中、仍系以链、侍卫长尼布撒拉旦、于拉玛释之之后、耶和华有言谕耶利米、';
_Jer40_2='侍卫长召耶利米、谓之曰、尔上帝耶和华、曾言降灾于斯土、';
_Jer40_3='今果如其所言而行、乃缘尔曹干罪于耶和华、不从其言、故遭此事、';
_Jer40_4='我今日释尔、解尔手链、如尔视偕我往巴比伦为善、则行、我必眷顾尔、如尔视偕我往巴比伦为不善、则止、全地俱在尔前、尔视何方为善为宜、则往焉、';
_Jer40_5='耶利米尚未返、侍卫长又曰、巴比伦王立沙番孙、亚希甘子基大利、为犹大诸邑方伯、尔可归之、偕居民中、或往尔所欲往之地、侍卫长馈以糇粮礼物、任其所之、';
_Jer40_6='耶利米遂往米斯巴、诣亚希甘子基大利、与斯土之遗民偕居焉、○';
_Jer40_7='在郊野之军长、及其从者、闻巴比伦王立亚希甘子基大利、为斯土方伯、以男女幼稚、及国中之贫乏、未虏至巴比伦者付之、';
_Jer40_8='尼探雅子以实玛利、加利亚二子约哈难、约拿单、单户篾子西莱亚、尼陀法人以斐诸子、玛迦人子耶撒尼亚、及其从者、则咸至米斯巴、见基大利、';
_Jer40_9='沙番孙、亚希甘子基大利、与彼及其从者誓曰、毋以服事迦勒底人为惧、其居斯土、服事巴比伦王、则必获益、';
_Jer40_10='若我、必居米斯巴、侍来此之迦勒底人、尔其积酒、与夏果及油、盛之以器、居于所得之邑、';
_Jer40_11='在摩押、亚扪族、以东、及各国之犹大人、闻巴比伦王留犹大遗民、并立沙番孙、亚希甘子基大利治之、';
_Jer40_12='则自逐至之处、返犹大地、至米斯巴、见基大利、积酒与夏果甚多、○';
_Jer40_13='加利亚子约哈难、及在郊野之军长、至米斯巴、见基大利、';
_Jer40_14='谓之曰、亚扪族王巴利斯、遣尼探雅子以实玛利、欲取尔命、尔知之乎、亚希甘子基大利弗信之、';
_Jer40_15='加利亚子约哈难、在米斯巴密语基大利曰、求尔许我往杀尼探雅子以实玛利、必无知者、奚容其取尔命、使归尔之犹大人离散、致犹大之遗民灭亡、';
_Jer40_16='亚希甘子基大利、谓加利亚子约哈难曰、尔勿为此、尔所言以实玛利之事妄也、';
_Jer41_1='七月、宗室以利沙玛孙、尼探雅子、王之臣仆以实玛利、与从者十人至米斯巴、见亚希甘子基大利、在彼与之共食、';
_Jer41_2='尼探雅子以实玛利、与从者十人起、以刃击沙番孙、亚希甘子基大利、即巴比伦王所立为斯土方伯者、';
_Jer41_3='在米斯巴偕基大利之犹大人、及所遇之武士迦勒底人、以实玛利亦杀之、';
_Jer41_4='杀基大利、越至二日、尚无人知、';
_Jer41_5='有八十人、自示剑示罗撒玛利亚来、咸薙须裂衣自割、手持素祭乳香、欲诣耶和华室、';
_Jer41_6='尼探雅子以实玛利、自米斯巴出而迓之、且行且哭、既遇之、则曰、来见亚希甘子基大利、';
_Jer41_7='迨入于邑、尼探雅子以实玛利与从者、杀而投之于井、';
_Jer41_8='其中有十人谓以实玛利曰、毋杀我、我有小麦麰麦、与油及蜜、藏于田间、遂不杀之于昆弟中、';
_Jer41_9='尼探雅子以实玛利、投所杀之尸于井、在基大利旁、是井乃亚撒王因惧以色列王巴沙而凿者、尼探雅子以实玛利、以所杀之尸满之、';
_Jer41_10='又虏米斯巴遗民、及王诸女、所有之众、即侍卫长尼布撒拉旦所付于亚希甘子基大利者、尼探雅子以实玛利虏之、起而欲往亚扪族、○';
_Jer41_11='加利亚子约哈难、及所偕之军长、闻尼探雅子以实玛利所行之恶、';
_Jer41_12='则率众往战尼探雅子以实玛利、遇于基遍大泉之旁、';
_Jer41_13='以实玛利所偕之众、见加利亚子约哈难、及所偕之军长、则喜、';
_Jer41_14='以实玛利自米斯巴所虏之众、乃反而归加利亚子约哈难、';
_Jer41_15='惟尼探雅子以实玛利与八人、脱于约哈难、而往亚扪族、';
_Jer41_16='尼探雅子以实玛利杀亚希甘子基大利之后、加利亚子约哈难、及所偕之军长、取所救之遗民、战士、妇女、幼稚、宦竖、自基遍而反者、离米斯巴、';
_Jer41_17='往居金罕旅所、近伯利恒、欲入埃及、';
_Jer41_18='彼众畏迦勒底人、因尼探雅子以实玛利、杀巴比伦王所立斯土之方伯、亚希甘子基大利也、';
_Jer42_1='斯时诸军长、与加利亚子约哈难、何沙雅子耶撒尼亚、以及庶民、自尊逮卑悉前、';
_Jer42_2='谓先知耶利米曰、容我遗民所求、陈于尔前、请尔为我祷尔上帝耶和华、我侪素众、今所遗者甚寡、如尔目睹、';
_Jer42_3='愿尔上帝耶和华、示我当行之途、当为之事、';
_Jer42_4='先知耶利米曰、我闻尔言矣、必循所言、为尔祷尔上帝耶和华、凡耶和华所应尔者、我必告尔、一无所隐、';
_Jer42_5='众谓耶利米曰、尔上帝耶和华遣尔谕我之言、我侪若不尽从、愿耶和华于尔我前、为诚实忠信之证、';
_Jer42_6='今我请尔诣我上帝耶和华、彼之所言、或祸或福、我必从之、我从我上帝耶和华之言、则必获益、○';
_Jer42_7='越十日、耶和华谕耶利米、';
_Jer42_8='遂召加利亚子约哈难、与所偕之军长、以及庶民、自尊逮卑、';
_Jer42_9='谓之曰、尔曹遣我、为尔祷于以色列之上帝耶和华、彼云、';
_Jer42_10='如尔仍居斯土、我必建尔而不毁之、植尔而不拔之、昔我降灾于尔、今回厥意焉、';
_Jer42_11='耶和华曰、尔惧巴比伦王、今勿惧焉、盖我与尔偕、以拯尔脱于其手、勿惧之、';
_Jer42_12='我矜恤尔、使彼亦矜恤尔、俾尔归于故土、';
_Jer42_13='如尔曰、我不居斯土、而不从尔上帝耶和华之言、';
_Jer42_14='曰、不然、我必入埃及地、在彼不睹战事、不闻角声、不乏食而饥饿、爰处爰居、';
_Jer42_15='犹大之遗民欤、今听耶和华言、万军之耶和华、以色列之上帝曰、如尔定厥趋向、入埃及而居之、';
_Jer42_16='则尔所惧之锋刃、必追及尔于埃及地、所畏之饥馑、亦必迫从尔于埃及、尔必死于彼、';
_Jer42_17='凡定趋向、往埃及而居者、必亡于锋刃、饥馑疫疠、不遗一人、脱于我所降之灾、';
_Jer42_18='万军之耶和华、以色列之上帝曰、昔我倾怒泄忿于耶路撒冷居民、尔入埃及时、我亦必如是倾怒于尔、致尔成为可憎可骇、可诅可辱、不得复睹斯土、';
_Jer42_19='犹大之遗民欤、耶和华论尔、既言毋入埃及、我今日警戒尔矣、尔当知之、';
_Jer42_20='尔行诈以自害、因尔遣我诣尔上帝耶和华曰、为我祷我上帝耶和华、凡我上帝耶和华所言者、悉以告我、我必行之、';
_Jer42_21='我今日已悉告尔、而尔上帝耶和华、遣我诣尔所谕之言、尔乃一无所从、';
_Jer42_22='今尔当知、尔必亡于锋刃、饥馑疫疠、在尔所欲往居之处、';
_Jer43_1='耶利米与民言毕其上帝耶和华之言、即上帝耶和华遣彼所谕者、';
_Jer43_2='何沙雅子亚撒利亚、加利亚子约哈难、及狂傲之辈、谓耶利米曰、尔言诳也、我之上帝耶和华未遣尔曰、尔曹勿入埃及而居、';
_Jer43_3='惟尼利亚子巴录怂恿尔以敌我、欲付我于迦勒底人手使之杀我、或虏我至巴比伦、';
_Jer43_4='于是加利亚子约哈难、与诸军长、及庶民、咸不从耶和华之言、居犹大地、';
_Jer43_5='加利亚子约哈难、及诸军长、遂携犹大遗民、即自逐至之国、返而寄居犹大地者、';
_Jer43_6='男女幼稚王女、及侍卫长尼布撒拉旦、所付于沙番孙亚希甘子基大利之众、与先知耶利米、尼利亚子巴录、';
_Jer43_7='入埃及地、至答比匿、不从耶和华言、○';
_Jer43_8='在答比匿、耶和华谕耶利米曰、';
_Jer43_9='手取巨石、藏于答比匿法老宫门前铺砖地之泥中、使犹大人目睹、';
_Jer43_10='告之曰、万军之耶和华、以色列之上帝云、我必召我仆巴比伦王尼布甲尼撒、置其位于我所藏之石、张其王幕于上、';
_Jer43_11='彼至击埃及地、当死者必死之、当虏者必虏之、当刃者必刃之、';
_Jer43_12='我将纵火于埃及诸神之庙、彼必焚之、掠之、取埃及地以归己、如牧者之衣衣、自彼安然而出、';
_Jer43_13='亦必碎埃及地伯示麦之柱像、火焚埃及诸神之庙、';
_Jer44_1='论居埃及之犹大人、即处密夺、答比匿、挪弗与巴忒罗地者、耶和华谕耶利米曰、';
_Jer44_2='万军之耶和华、以色列之上帝云、我所降于耶路撒冷、及犹大诸邑之灾、尔目睹之、今为荒芜、无人居处、';
_Jer44_3='乃因其人行恶、以激我怒、焚香以事他神、即彼与尔、及尔列祖所未识者、';
_Jer44_4='我遣我仆诸先知诣尔、夙兴而遣之曰、噫、此可憎之事、我所疾者、尔勿行之、';
_Jer44_5='惟彼不从、不侧耳以听、不改其恶仍焚香于他神、';
_Jer44_6='故我倾怒泄忿于犹大诸邑、及耶路撒冷街衢、如火之焚、使之荒寂、有如今日、';
_Jer44_7='万军之上帝耶和华、以色列之上帝曰、尔曹奚为行此大恶、自害厥命、俾男女孩提乳子、悉绝于犹大、靡有孑遗、';
_Jer44_8='缘以尔手所为、激我震怒、在所往居之埃及地、焚香于他神、致尔见绝、在天下万国中、成为可诅可辱、';
_Jer44_9='尔祖之恶、及犹大王与后之恶、尔与尔妻之恶、即在犹大地、与耶路撒冷街衢所行者、尔忘之乎、';
_Jer44_10='彼众至今、犹不自卑、不畏我所示尔及尔祖之律例典章、而遵行之、';
_Jer44_11='故万军之耶和华、以色列之上帝曰、我必注目于尔、而加以祸、翦灭犹大众、';
_Jer44_12='犹大遗民、定厥趋向、往居埃及地者、我必取而歼之、彼必仆于埃及地、亡于锋刃饥馑、自尊逮卑、悉灭于锋刃饥馑、成为可憎可骇、可诅可辱、';
_Jer44_13='我必罚居埃及地者、如以锋刃饥馑疫疠、罚耶路撒冷然、';
_Jer44_14='使犹大遗民、往居埃及、欲返犹大地而居者除逃脱之数人外、无一得逸而归、○';
_Jer44_15='凡知其妻焚香于他神者、与旁立诸妇、即居埃及巴忒罗之众、聚为大会、答耶利米曰、';
_Jer44_16='尔托耶和华名谕我之言、我不听从、';
_Jer44_17='我必成我口所言、焚香灌奠于天后、循我及我祖、我王、我牧伯、在犹大诸邑、及耶路撒冷街衢所为、盖其时我侪足食晏安、不遘灾祸、';
_Jer44_18='自我不焚香灌奠于天后、则无不缺乏、亡于锋刃饥馑、';
_Jer44_19='我焚香灌奠于天后、作饼以象其形、加以灌奠、我夫岂不与乎、';
_Jer44_20='耶利米谓答之之男女庶民曰、';
_Jer44_21='尔与尔祖、诸王牧伯、及斯土庶民、焚香于犹大诸邑、与耶路撒冷街衢、耶和华岂不记忆之、思念之、';
_Jer44_22='因尔所行之恶、所作可憎之事、耶和华不能复忍、故尔土地成为荒芜、可骇可诅、无人居处、有如今日、';
_Jer44_23='尔曹焚香、获罪于耶和华、不从耶和华之言、不遵其律例、典章法度、故遘此灾、有如今日、○';
_Jer44_24='耶利米又谓庶民、及诸妇曰、居埃及地之犹大人、其听耶和华言、';
_Jer44_25='万军之耶和华、以色列之上帝云、尔与尔妻、口所言者以手成之、曰、我必如我所许之愿、焚香灌奠于天后、今可坚尔愿而偿之、';
_Jer44_26='居埃及地之犹大人、其听耶和华言、耶和华曰、我已指我大名而誓、凡居埃及之犹大人、后必无一人、口道我名曰、我指维生之主耶和华而誓、';
_Jer44_27='我必儆醒而降以祸、不降以福、凡在埃及之犹大人、必亡于锋刃饥馑、至于尽灭、';
_Jer44_28='脱于锋刃、自埃及返犹大者、为数无几、犹大遗民、入埃及而居者、必知伊谁之言得应、我之言欤、抑彼之言欤、';
_Jer44_29='耶和华曰、我必罚尔于斯土、有兆可征、使尔知我所言降祸于尔、其言必应、';
_Jer44_30='我必以埃及王法老合弗拉、付于厥敌、及索其命者之手、如我以犹大王西底家、付于厥敌、及索其命者巴比伦王尼布甲尼撒之手、耶和华言之矣、';
_Jer45_1='犹大王约西亚子约雅敬四年、尼利亚子巴录、以先知耶利米口传之言、笔之于书、时耶利米谓巴录曰、';
_Jer45_2='巴录欤、以色列之上帝耶和华谕尔曰、';
_Jer45_3='尔尝云、祸哉我也、耶和华于我痛苦之上、增以忧戚、我呻吟而疲惫、不获绥安、';
_Jer45_4='耶和华命我告尔曰、耶和华云、我所建者、必毁之、我所植者、必拔之、全地皆然、';
_Jer45_5='耶和华曰、尔犹为己图大事乎、勿图焉、我必降灾于凡有血气者、惟使尔于所往之地、得获生命、如获掠物、耶和华言之矣、';
_Jer46_1='耶和华论列国、所谕耶利米之言、○';
_Jer46_2='论埃及、即论埃及王法老尼哥之军旅、屯于伯拉河滨之迦基米施、在犹大王约西亚子约雅敬四年、为巴比伦王尼布甲尼撒所击、';
_Jer46_3='曰、其备干盾、进而战鬬、';
_Jer46_4='骑士欤、备马而乘、贯胄而立、砺乃戈、擐乃甲、';
_Jer46_5='耶和华曰、我奚见此哉、彼众惊而却退、勇士败溃、急遁不顾其后、四周惶恐、';
_Jer46_6='毋令疾趋者遁逃、毋令有勇者得逸、在北方伯拉河滨、众咸踬而颠、';
_Jer46_7='彼若尼罗之涨溢、若川流之汹涌者、谁欤、';
_Jer46_8='若尼罗之涨溢、若川流之汹涌者、乃埃及也、彼曰、我必兴起、掩盖全地、毁其城邑、灭其居民、';
_Jer46_9='马其疾上、车其急驰、为勇士者、执干之古实与弗人、挽弓之路德人、其出哉、';
_Jer46_10='是为万军之主耶和华之日、乃复仇之日、彼必复仇于敌、使刃食人而饱、饮血而足、缘万军之主耶和华、在北方伯拉河滨、有祀事焉、';
_Jer46_11='埃及处女欤、其往基列而取乳香、尔用多药、亦属徒然、不可医也、';
_Jer46_12='尔之耻辱闻于列邦、尔之呼号充乎遍地、盖勇士与勇士互冲、二者同仆、○';
_Jer46_13='巴比伦王尼布甲尼撒、将至击埃及地、耶和华谕先知耶利米之言、';
_Jer46_14='曰、尔其播于埃及、传于密夺、宣于挪弗答比匿云、出而屹立、预为之备、尔之四周、已见吞于锋刃、';
_Jer46_15='尔之壮士、曷被冲没、彼之不立、因耶和华逐之也、';
_Jer46_16='彼令多人颠仆、互相枕藉、乃曰起哉、我侪归本族、返故土、以避凶刃、';
_Jer46_17='至则呼曰、埃及王法老败矣、其机已失矣、';
_Jer46_18='大君王名万军之耶和华曰、我指己生而誓、彼之来也、若山中之他泊、若海滨之迦密、';
_Jer46_19='埃及处女欤、尔必见虏、宜备行李、盖挪弗必荒芜焚毁、无人居处、';
_Jer46_20='埃及乃为美犊、惟有蜚虻自北而来、今已至矣、';
_Jer46_21='其中雇卒、犹阑中之犊、咸却退遁逃、而不坚立、因其患难之日、受罚之时至矣、';
_Jer46_22='其声如蛇之行、盖敌率军而来、执斧若樵夫然、';
_Jer46_23='耶和华曰、林木虽难窥察、敌必伐之、因彼多于蝗虫、不可胜数、';
_Jer46_24='埃及处女必蒙羞耻、见付于北方人之手、';
_Jer46_25='万军之耶和华、以色列之上帝曰、我必罚挪之亚扪暨法老、埃及与其诸神诸王、及凡恃法老者、';
_Jer46_26='付于索其命者之手、及巴比伦王尼布甲尼撒、与其臣仆之手、厥后埃及必有居民、犹如古昔、耶和华言之矣、○';
_Jer46_27='我仆雅各欤、毋畏惧、以色列欤、毋惊惶、我必拯尔于远方、援尔苗裔于虏至之地、雅各必返、宁谧绥安、无人使之恐怖、';
_Jer46_28='耶和华曰、我仆雅各欤、毋畏惧、盖我偕尔、我必尽灭我驱尔所至之邦、而不尽灭尔、惟从宽责尔、不能不罚尔焉、';
_Jer47_1='法老未击迦萨之先、耶和华论非利士人、谕先知耶利米之言、○';
_Jer47_2='耶和华云、有水自北方涌出、将成汎滥之河、淹没斯土、与其所有、及厥城邑居民、众皆哀哭、境内诸民号啕、';
_Jer47_3='健马蹄踏、有声隆隆、战车冲击、其轮轰轰、为父者闻之而手弱、不回顾其子女、';
_Jer47_4='盖歼灭非利士人之日至、必于推罗西顿绝其助者、耶和华必灭非利士人、即迦斐托岛之遗民、';
_Jer47_5='迦萨已髡、谷中亚实基伦之余、归于乌有、尔割己身、伊于胡底、';
_Jer47_6='耶和华之刃欤、尔将何时休息、其入于鞘、安然不动、';
_Jer47_7='耶和华既有命、尔焉能休息乎、攻亚实基伦及海滨、乃彼所定也、';
_Jer48_1='论摩押、万军之耶和华、以色列之上帝曰、祸哉尼波、成为荒芜、基列亭被取蒙羞、米斯迦被毁抱愧、';
_Jer48_2='摩押不复得誉、在希实本、有人谋害之曰、其来灭之、俾不复为国、玛得缅欤、尔亦将荒寂、锋刃必追袭尔也、';
_Jer48_3='自何罗念有声曰、荒芜矣、毁坏大哉、';
_Jer48_4='摩押见灭、幼稚哀号、厥声远闻、';
_Jer48_5='彼上鲁希、哭泣不已、下何罗念、则闻毁坏愁惨之声、';
_Jer48_6='尔其遁逃、自救生命、若旷野之杜松、';
_Jer48_7='尔恃己之作为、己之财宝、必被取焉、基抹与其祭司牧伯、亦皆被虏、';
_Jer48_8='残贼者必入诸邑、无一可免、山谷平原、咸受毁灭、如耶和华所言、';
_Jer48_9='其子摩押以翼、致可飞而遁去、诸邑将为荒芜、无人居处、';
_Jer48_10='作耶和华之工而草率者、可诅也、凡阻其刃不经血者、亦可诅也、';
_Jer48_11='摩押自幼安逸、若酒澄滓、未从此器倾于彼器、故其味犹存、香气未变、';
_Jer48_12='耶和华曰、时日将至、我必遣司酒者倾之、空其器、毁其瓶、';
_Jer48_13='摩押必因基抹而愧怍、如以色列家恃伯特利而愧怍然、';
_Jer48_14='尔曹奚曰、我乃壮士、有勇战鬬、';
_Jer48_15='大君王名万军之耶和华曰、摩押荒芜、其邑焚毁、烟焰上腾、所简少者、咸被杀戮、';
_Jer48_16='摩押之祸伊迩、其难速临、';
_Jer48_17='在其四周、及凡识其名者、宜哀悼之、曰、强杖美梃、奚断折乎、';
_Jer48_18='处底本之女欤、其下荣位、燥渴而坐、盖残害摩押者、上而攻尔、毁尔保障、';
_Jer48_19='居亚罗珥者欤、其立路隅而瞻望、询逃难之男、脱害之女曰、所作维何、';
_Jer48_20='摩押怀惭被毁、尔其号啕哀哭、告于亚嫩曰、摩押荒芜矣、';
_Jer48_21='有灾降于平原、即何伦、雅杂、米法押、';
_Jer48_22='底本、尼波、伯低比拉太音、';
_Jer48_23='基列亭、伯迦末、伯米恩、';
_Jer48_24='加略、波斯拉、及摩押地遐迩诸邑、';
_Jer48_25='耶和华曰、摩押之角已折、其臂已断、';
_Jer48_26='缘摩押自大、悖逆耶和华、当使之沈醉、辗转于所哇者中、为人姗笑、';
_Jer48_27='尔非姗笑以色列乎、岂遇之于盗贼中乎、每言及之、尔则摇首、';
_Jer48_28='摩押居民欤、当离诸邑、而处岩穴、若鸠巢于涧口、';
_Jer48_29='摩押骄蹇已甚、彼之矜高倨傲、中心自大、我已闻之、';
_Jer48_30='耶和华曰、我知其忿怒乃属虚空、其矜诩未成何事、';
_Jer48_31='故我必为摩押号啕、为其全地哀哭、人为基珥哈列设哭泣、';
_Jer48_32='西比玛之葡萄欤、尔枝逾海、延及雅谢之海、残贼者至、夺尔夏果及葡萄、我必为尔哭泣、较雅谢之哭泣尤甚、';
_Jer48_33='欢欣喜乐、绝于沃壤、及摩押地、我使酒绝于醡、无人践之而欢呼、其欢呼、不为欢呼矣、';
_Jer48_34='自希实本哀号、声闻于以利亚利、延及雅杂、又自琐珥、至于何罗念、与伊基拉施利施亚、盖寗林水滨、将成荒芜、';
_Jer48_35='耶和华曰、在摩押献祭于崇邱、焚香于其神者、我必绝之、';
_Jer48_36='我心为摩押而鸣、若笛发音、为基珥哈列设人而鸣、若箫奏响、因其所获之丰裕已亡也、';
_Jer48_37='厥首尽髡、厥须尽薙、手受割、腰束麻、';
_Jer48_38='摩押屋顶衢间、随在哀哭、盖我毁摩押、如无人悦之器、耶和华言之矣、';
_Jer48_39='摩押何其倾覆、何其号啕、何其惭愧而反、必为四周之人姗笑惊骇、';
_Jer48_40='耶和华曰、敌之至也、有若鹰飞、展翼于摩押、';
_Jer48_41='加略见取、保障被据、是日也、摩押武士心怯、犹临产之妇、';
_Jer48_42='摩押自大、悖逆耶和华、故必毁坏、不复为国、';
_Jer48_43='耶和华曰、摩押居民欤、惊骇坎阱机槛、悉临于尔、';
_Jer48_44='逃于惊骇者、必陷于坎阱、出于坎阱者、必罹于机槛、盖我必使惩罚摩押之年临之、耶和华言之矣、';
_Jer48_45='其逃遁者力竭、立于希实本荫下、火自希实本而出、焰自西宏而发、尽焚摩押之鬓、暨嚣陵者之颠、';
_Jer48_46='祸哉摩押欤、基抹之民已亡、尔子被虏、尔女见掠、';
_Jer48_47='耶和华曰、惟至末日、我必返摩押之俘囚、论摩押受鞫、其言至是而止、';
_Jer49_1='论亚扪人、耶和华曰、以色列岂无子乎、岂乏嗣乎、玛勒堪奚据迦得地、厥民曷居其邑耶、';
_Jer49_2='故耶和华曰、时日将至、我必使战鬬之警、闻于亚扪人之拉巴、俾其成为邱墟、属邑为火所焚、其时以色列、必据昔据以色列者、耶和华言之矣、';
_Jer49_3='希实本欤、其号啕、因艾已荒芜、拉巴女欤、宜号呼、束麻哭泣、踯躅于藩篱间、盖玛勒堪必被虏、其祭司牧伯与焉、';
_Jer49_4='背逆之女欤、奚为夸尔流水之谷、尔恃财宝曰、谁克至我、';
_Jer49_5='万军之主耶和华曰、我必自四周列邦、使惊恐临尔、众各被逐、直趋而出、流离失所、无人抚集、';
_Jer49_6='厥后、我必返亚扪人之俘囚、耶和华言之矣、○';
_Jer49_7='论以东、万军之耶和华曰、今在提幔、不复有智乎、哲人绝其谋略乎、其智销亡乎、';
_Jer49_8='底但居民欤、尔其转而逃遁、居于深处、盖我惩罚以扫之日、必加以灾、';
_Jer49_9='如摘葡萄者诣尔、岂不少有所遗乎、如盗贼夜劫、岂不餍所欲而后已乎、';
_Jer49_10='惟我已裸以扫、露其隐处、致其不能自匿、彼之子孙、兄弟邻里、俱被歼灭、彼亦归于乌有、';
_Jer49_11='当遗尔孤子、我必全其生、尔之嫠妇、亦当恃我、';
_Jer49_12='耶和华曰、不当饮此杯者、必将饮之、尔能尽免刑罚乎、断不得免、必饮之也、';
_Jer49_13='耶和华曰、我指己而誓、波斯拉必成为可骇、可辱可诅、且为荒芜、其属邑永为邱墟、';
_Jer49_14='有风声自耶和华出、我闻之矣、有使奉遣至列邦曰、尔其集而攻之、咸起而战、';
_Jer49_15='盖我使尔以东、在列邦中为微、为人蔑视、';
_Jer49_16='尔居岩穴、据山巅者、白以为可畏、心傲而自欺、尔纵若鹰巢于高处、我必取尔、自彼而降、耶和华言之矣、';
_Jer49_17='以东必成怪异、凡过之者、必将惊骇、因其所遭之祸、而嗤笑之、';
_Jer49_18='耶和华曰、必如所多玛蛾摩拉、及其邻邑之倾覆、无人居处、世人不寓其中、';
_Jer49_19='敌必若狮、自约但之丛林而出、攻其恒茂之草场、我必令其突然逃避、且立所选者治之、谁与我比拟、谁与我争辩、牧者伊谁、立于我前、';
_Jer49_20='故尔宜听耶和华所定攻以东之谋、击提幔居民之志、其群之小者、敌必曳之去、使其草场荒寂、';
_Jer49_21='其倾覆之声、震动大地、其号呼之声、闻于红海、';
_Jer49_22='敌之上也、如鹰之飞、展翮于波斯拉、是日也、以东武士心怯、犹临产之妇、○';
_Jer49_23='论大马色曰、哈马亚珥拔抱愧矣、盖闻凶耗而销沮、海上有忧、不得绥安、';
_Jer49_24='大马色疲惫、转而遁逃、战栗迫之、忧苦临之、犹临产之妇、';
_Jer49_25='得誉之邑、我所悦者、何不早弃之乎、';
_Jer49_26='万军之耶和华曰、是日也、其少者必仆于衢、诸战士寂然无声、';
_Jer49_27='我必燃火于大马色城垣、焚便哈达宫室、○';
_Jer49_28='论基达及夏琐诸国、即巴比伦王尼布甲尼撒所击者、耶和华曰、尔起而往基达、翦灭东方之人、';
_Jer49_29='掠其帐幕群羊、夺其帷幄器皿骆驼、以为己有、向之呼曰、四周惊惶、';
_Jer49_30='耶和华曰、夏琐居民欤、尔其逃遁、游于远方、居于深处、盖巴比伦王尼布甲尼撒定计害尔、决意击尔、';
_Jer49_31='耶和华曰、起而往攻安居无虑之族、无门无楗、独处之民、';
_Jer49_32='其骆驼、尔必夺之、其群畜、尔必掠之、凡薙鬓与须者、我必散之四方、且自四周降灾于彼、耶和华言之矣、';
_Jer49_33='夏琐将为野犬之穴、永久荒芜、无人居处、世人不寓其中、○';
_Jer49_34='犹大王西底家即位时、耶和华论以拦、谕先知耶利米曰、';
_Jer49_35='万军之耶和华云、以拦所恃为强之弓、我必折之、';
_Jer49_36='使四风自天四方而至、以击以拦、散于四方、其被逐者、无国不至、';
_Jer49_37='耶和华曰、我必使以拦人惊惶于敌、及索其命者之箭、降之以灾、即我烈怒、使刃随之、迄于尽灭、';
_Jer49_38='耶和华曰、我必设我位于以拦、灭其君王牧伯、';
_Jer49_39='然至末日、我必返以拦之俘囚、耶和华言之矣、';
_Jer50_1='耶和华论巴比伦与迦勒底地、藉先知耶利米曰、';
_Jer50_2='宜宣告于列邦、竖立旌旆、播扬勿隐、曰、巴比伦被陷、彼勒蒙羞、米罗达倾覆、其神像惭愧、其偶像倾覆、';
_Jer50_3='有民自北方来攻之、使其地荒芜、无人居处、人畜皆逃而去、';
_Jer50_4='耶和华曰、是日是时、以色列人必与犹大人偕来、且行且哭、寻求其上帝耶和华、';
_Jer50_5='面锡安而询其事曰、其来、连属于耶和华、结永久弗忘之约、○';
_Jer50_6='我民曾为亡羊、其牧使入迷途、转徙于山、自此山至彼冈、忘其栖止之所、';
_Jer50_7='凡遇之者、则吞噬之、敌曰、耶和华为义所、乃其列祖之望、而彼干犯之、故我侪无罪焉、';
_Jer50_8='尔其逃出巴比伦、去迦勒底人地、若牡山羊导其群羊、';
_Jer50_9='盖我必使大邦之众、来自北方、以攻巴比伦、列陈击之、于是被陷、敌矢必如精练武士之矢、无徒返者、';
_Jer50_10='耶和华曰、迦勒底将见虏、凡虏之者、皆餍其欲、';
_Jer50_11='劫我业者欤、缘尔欣喜欢忭、放恣若践谷之犊、嘶鸣若健马、';
_Jer50_12='尔母必蒙羞、生尔者必抱愧、为列国之末、亦为旷野、燥土沙漠、';
_Jer50_13='缘耶和华之怒、必成荒芜、无人居处、凡过巴比伦者、必将惊骇、因其所遭之祸、而嗤笑之、';
_Jer50_14='挽弓之众欤、尔其列陈、环攻巴比伦、射之毋惜厥矢、以其干罪于耶和华也、';
_Jer50_15='环之而呼、彼已投诚、其堞毁坏、其垣倾圮、斯乃耶和华复仇、尔当复仇于彼、依其所行而报之、';
_Jer50_16='在巴比伦播种者、与穑时执镰者宜悉绝之、缘惧残酷之刃、必各返本族、归故土、○';
_Jer50_17='以色列乃离散之羊、为狮所逐、始则亚述王吞噬之、终则巴比伦王尼布甲尼撒折其骨、';
_Jer50_18='故万军之耶和华、以色列之上帝曰、我必罚巴比伦王与其地、若罚亚述王然、';
_Jer50_19='导以色列归其牧场、得食于迦密巴珊、餍足于以法莲冈、与基列地、';
_Jer50_20='耶和华曰、是日是时、人必求以色列之愆尤、而无有焉、求犹大之罪戾、而不见焉、盖我必赦宥我所存之遗民也、○';
_Jer50_21='耶和华曰、上攻米拉大翁地、及北割居民、杀戮而尽灭之、循我所命而行、';
_Jer50_22='战鬬倾覆之声、闻于境内、';
_Jer50_23='击全地之锤、奚断折乎、巴比伦在列国中、奚荒芜乎、';
_Jer50_24='巴比伦欤、我为尔设机槛、尔不觉而陷之、为人所遇、为人所擒、以尔与耶和华争也、';
_Jer50_25='万军之主耶和华、有事于迦勒底人地、启其武库、出其震怒之械、';
_Jer50_26='尔曹当自极远之境而来、开其仓廪、积之如堆、灭之务尽、俾无所遗、';
_Jer50_27='宰其牡犊、使至屠所、祸哉其人、盖彼受罚之日至矣、';
_Jer50_28='自巴比伦逃脱者、扬声宣告于锡安、我上帝耶和华复仇、为其殿宇复仇也、';
_Jer50_29='其集挽弓之众、来攻巴比伦、列营围之、勿容一人逃遁、循其所为而报之、依其所行以待之、缘彼狂傲、悖逆以色列之圣者耶和华也、';
_Jer50_30='耶和华曰、是日也、其少者必仆于衢、诸战士寂然无声、';
_Jer50_31='万军之主耶和华曰、狂傲者欤、我为尔敌、尔日已至、即罚尔之时也、';
_Jer50_32='狂傲者必踬而颠、无人起之、我必燃火于其诸邑、焚其四周所有、○';
_Jer50_33='万军之耶和华曰、以色列人及犹大人、同受暴虐、虏之者坚持不释、';
_Jer50_34='赎之者有力、厥名为万军之耶和华、必伸其冤、锡大地绥安、使巴比伦居民烦扰、';
_Jer50_35='耶和华曰、刃临于迦勒底人、与巴比伦居民、及其牧伯哲士、';
_Jer50_36='刃临于矜夸者、使为愚蠢、刃临于其武士、使之惊惶、';
_Jer50_37='刃临于其马与车、暨其中杂族、使若妇女、刃临于其货财、使遭攘夺、';
_Jer50_38='旱及于诸水、使之尽涸、因其为雕像之境也、彼众若狂以奉偶像、';
_Jer50_39='故野兽与豺狼、必居于彼、鸵鸟亦处其间、永为荒墟、历世无人居处、';
_Jer50_40='耶和华曰、必如所多玛蛾摩拉、及其邻邑之倾覆、无人居处、世人不寓其中、';
_Jer50_41='有一族自北方而来、有大国及诸王被激、自地极而起、';
_Jer50_42='执弓与戟、残忍不慈、声若海涛之漰渤、巴比伦女欤、彼乘马而来、列陈以攻尔、';
_Jer50_43='巴比伦王闻声而手弱、凄楚迫之、痛苦若临产之妇、';
_Jer50_44='敌必若狮、自约但之丛林而出、攻其恒茂之草场、我必令其突然逃避、且立所选者治之、谁与我比拟、谁与我争辩、牧者伊谁、立于我前、';
_Jer50_45='故尔宜听耶和华所定攻巴比伦之谋、击迦勒底地之志、其群之小者、敌必曳之去、使其草场荒寂、';
_Jer50_46='巴比伦倾覆之声、震动大地、号呼之声、闻于列邦、';
_Jer51_1='耶和华曰、我必起肃杀之风、以击巴比伦、及立加米居民、';
_Jer51_2='遣外邦人往巴比伦以簸之、空虚其境、其遘难之日、敌必环而攻之、';
_Jer51_3='射者当挽厥弓、射彼之挽弓者、及擐甲而立者、勿顾惜其少者、必尽灭其军旅、';
_Jer51_4='彼必见戮、仆于迦勒底地、被刺仆于其衢、';
_Jer51_5='以色列与犹大、虽逆以色列之圣者、罪盈四境、万军之耶和华、彼之上帝、仍未弃之、';
_Jer51_6='当自巴比伦逃出、各救己生、毋因其罪而见绝、斯乃耶和华复仇之期、必报之也、';
_Jer51_7='巴比伦曾为金杯、在耶和华手、用使天下沈醉、列邦饮其酒、因之而狂、';
_Jer51_8='巴比伦倏尔倾覆毁灭、当为之号啕、取乳香以医其痛、庶可得愈、';
_Jer51_9='我侪欲医巴比伦而不得、可去之、各归故土、其祸滔天、上达穹苍、';
_Jer51_10='耶和华既彰我义、其来、在锡安宣我上帝耶和华之作为、';
_Jer51_11='砺乃矢、执乃盾、耶和华感玛代诸王之心、以其定志灭巴比伦、斯乃耶和华复仇、为其殿宇复仇也、';
_Jer51_12='树帜以攻巴比伦城垣、坚戍守、立斥候、设伏防御、盖耶和华为巴比伦居民所言者、既定之、亦成之矣、';
_Jer51_13='居于诸水之滨、富有货财者欤、尔之末期巳届、贪婪之量已盈、';
_Jer51_14='万军之耶和华指己而誓曰、我必使敌若蝗、充牣尔中、彼必向尔号呼、○';
_Jer51_15='耶和华以其能力创造大地、以其智慧奠定寰宇、以其明哲展布诸天、';
_Jer51_16='彼发厥声、则穹苍之水鸣动、地极之云上腾、电随雨作、风自库出、';
_Jer51_17='人皆冥顽无知、金匠因其雕像而羞惭、所铸之像、乃为虚伪、内无气息、';
_Jer51_18='悉属虚无、惑人之工、谴责之际、俱必灭亡、';
_Jer51_19='雅各之业非若是、彼造万物、以色列为其嗣业之族、万军之耶和华、乃其名也、○';
_Jer51_20='尔为我战鬬之椎及器械、我必用尔碎诸国、毁列邦、';
_Jer51_21='用尔碎马与乘之者、';
_Jer51_22='用尔碎车与驾之者、用尔碎男女老幼、用尔碎少者处女、';
_Jer51_23='用尔碎牧者、与其群羊、用尔碎农夫、与其双牛、用尔碎方伯州牧、';
_Jer51_24='耶和华曰、昔巴比伦人、暨迦勒底居民、在锡安所行之恶、我必报之、使尔目睹、○';
_Jer51_25='耶和华曰、肃杀之山、毁灭全地者欤、我必敌尔、伸手击尔、使尔自岩轸转而下、成为焚毁之山、';
_Jer51_26='人不取尔石为屋隅、为基址、尔必永为荒芜、耶和华言之矣、';
_Jer51_27='树帜于大地、吹角于列邦、集诸族来攻之、招亚拉腊米尼亚实基拿诸国击之、立军长攻之、使骁骑咸上、有若陋蝗、';
_Jer51_28='会集诸族、即玛代君王、与其方伯州牧、暨所辖之国民、以攻之、';
_Jer51_29='地震动而愁惨、盖耶和华攻巴比伦之志已定、必使其地荒芜、无人居处、';
_Jer51_30='巴比伦之武士不战、居于保障、厥力已衰、有如妇女、第宅被焚、门楗见折、';
_Jer51_31='邮人递传、使者相遇、报告巴比伦王、其邑四周被取、';
_Jer51_32='诸津被据、芦苇悉焚、战士恐惶、○';
_Jer51_33='万军之耶和华、以色列之上帝曰、巴比伦女、若禾场值践谷之期、未几其穑时至焉、';
_Jer51_35='锡安民曰、巴比伦王尼布甲尼撒噬我毁我、弃我如空器、吞我如鳄鱼、以我珍馐果腹、驱我而出、彼虐遇我、暨我骨肉、愿罪归巴比伦、耶路撒冷民曰、彼流我血、愿罪归迦勒底居民、';
_Jer51_36='故耶和华曰、我必为尔伸冤、为尔复仇、涸其海、竭其泉、';
_Jer51_37='巴比伦必成邱墟、野犬之穴、为人骇异嗤笑、无人居处、';
_Jer51_38='彼将咆哮如稚狮、怒吼若小狮、';
_Jer51_39='耶和华曰、彼欲心薰灼时、我必为之设筵、使之沈醉、长眠不醒、';
_Jer51_40='我必导之下就宰所、若羔羊、牡绵羊、牡山羊然、';
_Jer51_41='示沙克奚被陷乎、全地所誉者、奚被取乎、巴比伦在列邦中、奚荒芜乎、';
_Jer51_42='海水涨溢而淹巴比伦、波涛汹涌以覆之、';
_Jer51_43='其邑荒芜、成为燥土沙漠、无人居处之地、世人不经历之、';
_Jer51_44='我必惩罚彼勒于巴比伦、出所吞者于其口、列邦不复汇之、巴比伦之城垣、必倾覆焉、○';
_Jer51_45='我民欤、当出其中以自救、避耶和华之烈怒、';
_Jer51_46='心毋恇怯、闻风声于斯土、亦毋惊惶、盖今岁必闻风声、明年亦然、境内有强暴、民长相攻、';
_Jer51_47='时日将至、我必惩罚巴比伦之雕像、使举国抱愧、见杀者咸仆于其中、';
_Jer51_48='斯时也、天地及凡所有、必因巴比伦、讴歌喜乐、残贼者必自北方临之、耶和华言之矣、';
_Jer51_49='巴比伦曾使以色列见杀者颠仆、如是、巴比伦见杀者、亦必颠仆于其地、';
_Jer51_50='惟尔免于刃者、往哉、勿立、自远方追念耶和华、怀思耶路撒冷、';
_Jer51_51='异邦人入耶和华室之圣所、我闻此辱、羞惭满面、';
_Jer51_52='耶和华曰、时日将至、我必惩罚其雕像、受伤者呻吟、遍满其地、';
_Jer51_53='耶和华曰、巴比伦虽及于天、高其城垣、俾成巩固、我必遣残贼者临之、';
_Jer51_54='自巴比伦有哀号之声、自迦勒底地有大毁之声、';
_Jer51_55='盖耶和华使巴比伦荒芜、绝其中之哗然、敌若大水、波涛漰渤、发其喧阗之声、';
_Jer51_56='残贼者临于巴比伦、其武士被擒、其弓见折、盖耶和华乃施报之上帝、必报之也、';
_Jer51_57='大君王名万军之耶和华曰、我必使其牧伯哲人、方伯州牧、以及武士、悉皆沈醉、长眠不醒、';
_Jer51_58='万军之耶和华曰、巴比伦宽广之城垣、必尽倾覆、其高门必焚于火、诸民劳力归于虚、烈邦经营乃为火、俱必困乏、○';
_Jer51_59='玛西雅孙、尼利亚子、内大臣西莱亚、于犹大王西底家四年、偕王往巴比伦时、先知耶利米有言嘱之、';
_Jer51_60='又以论巴比伦必遘之灾、笔之于书、';
_Jer51_61='耶利米语西莱亚曰、尔至巴比伦、务诵是言、';
_Jer51_62='且曰、耶和华欤、尔言必灭斯土、使无居民、人畜俱泯、永为荒芜、';
_Jer51_63='诵书既竟、则系书于石、投诸伯拉河中、';
_Jer51_64='曰、巴比伦因耶和华所降之灾、必如是沈沦、不得复起、其力惫矣、耶利米之言、至是而止、';
_Jer52_1='西底家即位时、年二十有一、在耶路撒冷为王、历十一年、其母哈慕他、立拿人耶利米女也、';
_Jer52_2='西底家行耶和华所恶、效约雅敬所为、';
_Jer52_3='耶和华因而怒耶路撒冷及犹大、屏诸其前、';
_Jer52_4='西底家叛巴比伦王、九年十月十日、巴比伦王尼布甲尼撒、率其全军至耶路撒冷、建营围之、四周筑垒以攻之、';
_Jer52_5='城被困、至西底家王十一年、';
_Jer52_6='四月九日、邑中饥甚、斯土之民绝粮、';
_Jer52_7='于是穴城、战士由附近王囿、两垣间之门出邑、夜遁、迦勒底人环城、众向亚拉巴而走、';
_Jer52_8='迦勒底军追王、及于耶利哥之平原、王军溃散、';
_Jer52_9='迦勒底人执王、解至哈马之利比拉、巴比伦王所、而审鞫之、';
_Jer52_10='巴比伦王戮西底家诸子、使之目睹、又在利比拉、戮犹大诸牧伯、';
_Jer52_11='抉西底家目、系之以链、携至巴比伦、下之于狱、迄于死日、○';
_Jer52_12='巴比伦王尼布甲尼撒十九年五月十日、侍巴比伦王之侍卫长尼布撒拉旦、入耶路撒冷、';
_Jer52_13='毁耶和华室与王宫、及耶路撒冷诸室、所有第宅、悉焚以火、';
_Jer52_14='从侍卫长之迦勒底军、毁耶路撒冷四周城垣、';
_Jer52_15='民间之贫者、与邑中遗民、暨降于巴比伦王者、以及所余之众、侍卫长尼布撒拉旦悉虏之去、';
_Jer52_16='惟留极贫者于斯土、以治葡萄园、耕种田亩、';
_Jer52_17='耶和华室中之铜柱、铜座、及铜海、迦勒底人咸碎之、而携其铜至巴比伦、';
_Jer52_18='其釜铲剪盂匙、及诸铜器、供事所用者、悉携之去、';
_Jer52_19='其杯炉盂鼎、灯台匙碗、金制者取其金、银制者取其银、侍卫长悉携之去、';
_Jer52_20='又携去所罗门为耶和华室、所制二铜柱、及一铜海、与座下铜牛十二、此诸器之铜、未权其轻重、';
_Jer52_21='柱高十八肘、围十二肘、其中空、厚四指、';
_Jer52_22='上有铜顶、高五肘、顶之四围、有网与石榴、悉以铜制、彼柱亦有网与石榴、';
_Jer52_23='四周石榴、九十有六、网之石榴共一百、';
_Jer52_24='侍卫长执祭司长西莱亚、副祭司长西番雅、及阍者三人、';
_Jer52_25='又于城内、执统辖战士之宦竖一人、王之近臣七人、军长之缮写、即招募国民者一人、及邑中所遇之国民六十人、';
_Jer52_26='侍卫长尼布撒拉旦、咸解之至利比拉、巴比伦王所、';
_Jer52_27='巴比伦王击而杀之于哈马地之利比拉、如是犹大人被虏、离其故土、';
_Jer52_28='尼布甲尼撒所虏之犹大人如左、其七年、虏三千有二十三人、';
_Jer52_29='十八年、自耶路撒冷虏八百三十二人、';
_Jer52_30='二十三年、侍卫长尼布撒拉旦、虏七百四十五人、共计四千六百、○';
_Jer52_31='犹大王约雅斤被虏后三十七年、巴比伦王以未米罗达即位元年、十二月二十五日、拔犹大王约雅斤出狱、';
_Jer52_32='以善言慰之、赐之以位、高于同在巴比伦诸王之位、';
_Jer52_33='易其囚服、使之毕生与王共食、';
_Jer52_34='巴比伦王日锡其所需、终身不匮、';
_Lam1_1='噫嘻是邑、昔则居民充盈、今则何其寂寞兮、昔为邦国之长、今如嫠妇兮、昔于诸州为郡主、今则供役兮、';
_Lam1_2='彼于夜间痛哭、流涕盈腮兮、爱者虽多、无人慰藉兮、良朋欺之、成为仇敌兮、';
_Lam1_3='犹大因遭难及服役之劳、迁徙异地兮、居于列邦、不得绥安兮、迫者追之、及于狭处兮、';
_Lam1_4='郇途愁惨、无人赴大会兮、邑门寂寞、祭司叹息兮、处女遘难、居民罹苦兮、';
_Lam1_5='其敌为首、其仇利达兮、因其多罪、耶和华困苦之兮、彼之幼稚、见虏于敌兮、';
_Lam1_6='郇女之荣华尽丧兮、彼之牧伯、如不得刍之鹿兮、在于逐者之前、无力而走兮、';
_Lam1_7='耶路撒冷遘难受迫时、追念畴昔之乐境兮、彼之居民陷于敌手、援助无人兮、厥敌见之、笑其荒寂兮、';
_Lam1_8='耶路撒冷大干罪戾、故为不洁兮、素尊之者见其裸体、咸蔑视之兮、彼则欷歔而退兮、';
_Lam1_9='其裙污蔑、不念厥终兮、是以异常败落、慰藉无人兮、耶和华欤、敌自尊大、愿尔鉴我艰苦兮、';
_Lam1_10='敌伸厥手、取其嘉物兮、尔曾命异族、毋入尔会兮、今彼入于圣所、郇民目击兮、';
_Lam1_11='民皆嗟叹求粮兮、以嘉物易食、欲苏其灵兮、耶和华欤、我成卑鄙、愿尔垂顾兮、';
_Lam1_12='凡过此者、斯岂于尔无涉乎、请观我所遭之忧、何忧可比兮、耶和华于其震怒之日、所加于我兮、';
_Lam1_13='彼自上降火、入我骨而克之兮、张网以绊我足、使我却退兮、终日孤寂、而疲惫兮、';
_Lam1_14='予罪之轭、其手所系兮、连结加于我项、使我力败兮、主付我于敌手、我不能御兮、';
_Lam1_15='我中勇士、主委弃之兮、召集大会攻我、制我少年兮、主践犹大处女、如践酒醡兮、';
_Lam1_16='我缘斯而哭泣、满目流涕兮、慰我心苏我灵者、远乎我兮、我之子女伶仃、敌人获胜兮、';
_Lam1_17='郇女举手、无人慰藉兮、论及雅各、耶和华命四周为之敌兮、耶路撒冷在于其中、如不洁兮、';
_Lam1_18='耶和华乃义、我逆厥命兮、惟尔众民、尚其听之、鉴我忧伤兮、我之处女、我之少年、悉为俘虏兮、';
_Lam1_19='招爱我者、彼则欺我兮、我之祭司长老求粮、以苏厥灵兮、乃于邑中绝气兮、';
_Lam1_20='耶和华欤、请尔垂顾、我遭苦难、中心惨怛兮、叛逆维甚、衷怀反仄兮、在外丧于锋刃、居家有若死亡兮、';
_Lam1_21='维彼闻我咨嗟、无人慰藉兮、诸敌闻我遘难、悦尔所行兮、尔所宣告之日既至、彼乃与我相同兮、';
_Lam1_22='愿其诸恶、陈于尔前兮、因我干罪加诸我者、亦加诸彼兮、我多叹息、中心疲惫兮、';
_Lam2_1='主奚忿怒、以云蔽郇女兮、以色列之荣华、自天掷地兮、发怒之日、不念其足几兮、';
_Lam2_2='主吞雅各居所、不加矜恤兮、犹大女之保障、发怒而倾之兮、俾堕于地、辱其邦国及侯伯兮、';
_Lam2_3='厥怒甚烈、尽断以色列之角兮、在于敌前、缩其右手兮、焚毁雅各如炎火、四周吞灭兮、';
_Lam2_4='张弓若仇、举其右手、屹立若敌兮、凡娱目者、尽行诛灭兮、于郇女帷中、泄怒如火兮、';
_Lam2_5='主变为敌、吞噬以色列兮、毁其宫室、倾其保障兮、于犹大女中、增其哀号哭泣兮、';
_Lam2_6='强夺己之帷幕、视如园中之亭、毁坏会集之所兮、所定节期与安息日、耶和华使之忘于郇兮、赫然震怒、轻视君王祭司兮、';
_Lam2_7='弃其祭坛、憎其圣所兮、以其宫室墙垣、付于敌手兮、诸敌喧哗于耶和华室、同乎大会之日兮、';
_Lam2_8='郇女之墙垣、耶和华决志毁之兮、既施准绳灭之、不回其手兮、使郭与城哀哭、而同倾覆兮、';
_Lam2_9='其门陷于地中、其楗折毁兮、君王牧伯、旅于无律之列邦兮、维彼先知、不得耶和华之启示兮、';
_Lam2_10='郇女之长老坐地、缄默无言兮、以尘蒙首、以麻束腰兮、耶路撒冷处女、俯首至地兮、';
_Lam2_11='我目流涕、至于失明、中心惨怛、肝胆坠地、以我民女遭灭兮、孩提及哺乳者、昏于邑衢兮、';
_Lam2_12='如受创者、昏于邑衢兮、在于母怀、丧失厥魂兮、维时谓其母曰、谷酒安在兮、';
_Lam2_13='耶路撒冷女欤、我将何以证尔、何以譬尔兮、郇之处女欤、我将何以比尔、使尔得慰兮、尔之破坏、大若沧海、孰能疗尔兮、';
_Lam2_14='尔之先知所传启示、惟伪惟愚兮、未表尔罪、反尔俘囚兮、第宣伪诏、及尔被徙之由兮、';
_Lam2_15='凡过之者、向尔鼓掌兮、嗤笑耶路撒冷女、而摇首兮、咸曰人所称为完美、全地所喜悦者、即此邑乎、';
_Lam2_16='维尔诸敌、厥口孔张兮、嗤笑而切齿曰、吾侪吞灭之兮、我所望者、诚是日也、亦既觏止、亦既见止兮、';
_Lam2_17='耶和华所定、今已行之、古昔所命、今已成之兮、彼倾覆之、不加矜恤兮、使尔敌因尔而喜、俾尔仇高举其角兮、';
_Lam2_18='维彼庶民、心吁耶和华兮、咸曰郇女之墙垣欤、尔其流涕若溪、昼夜无间兮、泪眼澘然、不稍休息兮、';
_Lam2_19='夜间每交更时、起而呼吁兮、在耶和华前、倾心若水兮、尔之幼稚、因饥昏于街隅、尔当向主举手、求其生命兮、';
_Lam2_20='耶和华欤、尚其鉴察、尔行此于谁兮、妇所产育保抱之子、可自食之乎、祭司先知、可戮于耶和华圣所乎、';
_Lam2_21='少年耆老、卧于街衢兮、处女丁壮、仆于锋刃兮、尔于忿怒之日杀之、尔诛戮之、不加矜恤兮、';
_Lam2_22='我之惊恐、尔自四周召之、若大会之集兮、耶和华忿怒之日、无人逃免而遗留兮、我所保抱抚养者、我敌尽灭之兮、';
_Lam3_1='因主忿怒之杖、而遭艰苦、我即其人兮、';
_Lam3_2='彼引导予、使行于幽暗、不履于光明兮、';
_Lam3_3='竟日反手、攻我已屡兮、';
_Lam3_4='销瘦我肌肤、摧折我骨骸兮、';
_Lam3_5='筑垒攻我、以苦胆劳瘁围我兮、';
_Lam3_6='俾我处于幽暗、如久死之人兮、';
_Lam3_7='彼环我以籓篱、使予不出、系我以重链兮、';
_Lam3_8='我呼吁求助时、掩耳不听我祈兮、';
_Lam3_9='以凿石塞我途、使我蹊径维曲兮、';
_Lam3_10='彼之于我、如熊潜伏、如狮阴伺兮、';
_Lam3_11='俾我迷途、攫而裂我、使我惊惶兮、';
_Lam3_12='张弓发矢、以我为的兮、';
_Lam3_13='使其箙中之矢、入于我腰兮、';
_Lam3_14='我为我民之笑柄、终日以我为歌兮、';
_Lam3_15='尔餍我以苦荼、饫我以茵蔯兮、';
_Lam3_16='以沙石折我齿、以灰尘蒙我身兮、';
_Lam3_17='使我灵远平康、我忘福祉兮、';
_Lam3_18='乃曰我力已尽、绝望于耶和华兮、';
_Lam3_19='我之祸患艰难、茵蔯苦胆、尚其忆之兮、';
_Lam3_20='我心犹忆之、而抑郁兮、';
_Lam3_21='我追念之、则有所冀兮、';
_Lam3_22='吾侪之不尽灭、乃由耶和华之仁慈、以其矜悯不绝兮、';
_Lam3_23='每朝新施、尔之信实宏大兮、';
_Lam3_24='我心自谓、耶和华为我业、我必望之兮、';
_Lam3_25='凡仰而求耶和华者、耶和华施之恩兮、';
_Lam3_26='仰望耶和华之拯救、而静俟之、斯为美兮、';
_Lam3_27='人于幼年负轭、亦为美兮、';
_Lam3_28='当默然而独坐、以其轭为主所加兮、';
_Lam3_29='厥口伏于尘埃、庶可有望兮、';
_Lam3_30='由人批颊、充其凌辱兮、';
_Lam3_31='盖主之遗弃、不至永久兮、';
_Lam3_32='虽使人忧戚、尚循其慈惠之富、而加矜恤兮、';
_Lam3_33='彼加苦难、使人忧戚、非其心兮、';
_Lam3_34='足践世之狱囚、';
_Lam3_35='枉人于至上者之前、';
_Lam3_36='屈人之狱、俱耶和华所不悦兮、';
_Lam3_37='非主所命、谁能言之、而即成兮、';
_Lam3_38='惟祸与福、非出自至上者之口乎、';
_Lam3_39='人生于世、因己愆尤受罚、又何怨兮、';
_Lam3_40='我侪其察己途、转归耶和华兮、';
_Lam3_41='宜向天上上帝、举手致心兮、';
_Lam3_42='我侪犯罪悖逆、尔未赦宥兮、';
_Lam3_43='尔以怒自蔽、追迫我侪、施行诛戮、不加矜恤兮、';
_Lam3_44='尔以云自蔽、致祈祷不得达兮、';
_Lam3_45='尔使我于列民中、成为尘垢废物兮、';
_Lam3_46='我之诸敌、向我大张厥口兮、';
_Lam3_47='惊惶陷阱、我皆罹之、残害灭亡、我亦遭之兮、';
_Lam3_48='因我民女遭灭、我目流涕如溪兮、';
_Lam3_49='我目流涕、无已无间兮、';
_Lam3_50='迨耶和华垂顾、自天鉴观兮、';
_Lam3_51='缘我邑中诸女、触目而伤心兮、';
_Lam3_52='无故为我敌者、急追我如追鸟兮、';
_Lam3_53='绝我命于阱、掷石于我身兮、';
_Lam3_54='水灭我顶、我曰我其亡兮、';
_Lam3_55='耶和华欤、我自深阱呼吁尔名兮、';
_Lam3_56='尔曾垂听我声、我之叹息呼吁、勿掩耳不闻兮、';
_Lam3_57='我吁尔之日、尔临而近我、命曰毋惧兮、';
_Lam3_58='主欤、尔已伸我冤、赎我命兮、';
_Lam3_59='耶和华欤、尔鉴我之屈抑、祈尔理我狱兮、';
_Lam3_60='彼报仇谋害我、尔俱见之兮、';
_Lam3_61='耶和华欤、彼谤渎谋害我、尔已闻之兮、';
_Lam3_62='起而攻我者、其唇所发、终日所谋、尔亦闻之兮、';
_Lam3_63='彼之起居、求尔察之、彼以我为歌兮、';
_Lam3_64='耶和华欤、尔必依其手所为、而报之兮、';
_Lam3_65='使之刚愎厥心、加以咒诅兮、';
_Lam3_66='以怒逐之、灭于耶和华诸天之下兮、';
_Lam4_1='金奚晦闇、精金奚变色兮、圣所之石、倾于诸街隅兮、';
_Lam4_2='郇之子民、宝若精金兮、奚视如陶人所制之瓦缶兮、';
_Lam4_3='野犬犹出其乳、以哺厥子兮、惟我民女残忍、若野间之鸵鸟兮、';
_Lam4_4='哺乳之婴、厥舌燥渴而黏腭兮、稚子求饼、无人擘而予之兮、';
_Lam4_5='素食珍馐者、今伶仃于街衢兮、素寝朱褥者、今偃卧于粪壤兮、';
_Lam4_6='我民女之愆尤、重于所多玛之罪恶兮、彼倾覆于俄顷、非人手加之兮、';
_Lam4_7='昔彼之那细珥人、洁于雪、白于乳兮、其体红于珊瑚、形若光泽之碧玉兮、';
_Lam4_8='今其容黑于炭、街市无人识之兮、其肤贴骨、枯槁如柴兮、';
_Lam4_9='戮于刃者、较死于饥者犹幸兮、因乏田间之产、日渐衰弱、如被刺兮、';
_Lam4_10='慈妇手烹其子女兮、我民女遭灭时、以此为粮兮、';
_Lam4_11='耶和华尽泄其忿、倾其烈怒兮、燃火于郇、毁厥基址兮、';
_Lam4_12='维仇与敌、入耶路撒冷邑门兮、天下君王、地上居民、莫之信兮、';
_Lam4_13='缘其先知干罪、祭司蹈愆兮、乃流义人之血于其中兮、';
_Lam4_14='彼于街市、游行若瞽兮、为血所污、其衣人不能扪兮、';
_Lam4_15='谓之曰污、去之去之、勿扪我兮、彼既遁逃而流离、异邦人曰、勿复旅此兮、';
_Lam4_16='耶和华怒而散之、不复眷顾兮、彼众不尊祭司、不敬长老兮、';
_Lam4_17='我望救助、致目昏瞆、乃徒劳兮、我所瞻望之国、不能施拯兮、';
_Lam4_18='敌迹我步履、我不得行于衢兮、我之终局伊迩、存日既盈、尽期已届兮、';
_Lam4_19='追袭我者、疾于天鹰兮、逐我于山、伺我于野兮、';
_Lam4_20='我之鼻息、即耶和华之受膏者、陷于其阱兮、我尝言之、我必在其荫下、处于列邦之中兮、';
_Lam4_21='居乌斯地之以东女欤、尔其欢欣喜乐兮、惟厥苦杯、必递至尔、尔将醉而裸体兮、';
_Lam4_22='郇女欤、尔罪之罚已满、主不复使尔被虏兮、以东女欤、彼必罚尔愆尤、彰尔罪戾兮、';
_Lam5_1='耶和华欤、忆我所遭、鉴我之辱兮、';
_Lam5_2='我之产业归于外人、我之第宅归于异族兮、';
_Lam5_3='我为无父之孤、我母为嫠兮、';
_Lam5_4='我以金易水而饮、以值购薪兮、';
_Lam5_5='追者及我、扼我颈项、困惫不得休息兮、';
_Lam5_6='我与埃及人亚述人握手、为得粮以果腹兮、';
_Lam5_7='我祖获罪而亡、我负厥咎兮、';
_Lam5_8='仆隶制我、无人拯我于其手兮、';
_Lam5_9='锋刃在野、我舍命而得粮兮、';
_Lam5_10='我肤因饥发炎、其热如炉兮、';
_Lam5_11='敌在郇玷诸妇、在犹大诸邑污众女兮、';
_Lam5_12='牧伯之手被系而悬、耆老之面不见尊重兮、';
_Lam5_13='少者服于磨石、稚子踬于薪下兮、';
_Lam5_14='耆老绝于邑门、少者止其音乐兮、';
_Lam5_15='我心之乐已息、舞蹈变为哀悼兮、';
_Lam5_16='我冠自首而坠、祸哉我侪、因干罪戾兮、';
_Lam5_17='缘此我心疲惫、我目蒙昧兮、';
_Lam5_18='郇山荒芜、狐行其上兮、○';
_Lam5_19='耶和华欤、尔乃永存、尔位历世弗替兮、';
_Lam5_20='尔何永远忘我、弃我若是之久兮、';
_Lam5_21='耶和华欤、使我转而归尔、我则旋返、更新我日、同于畴昔兮、';
_Lam5_22='尔乃尽弃我侪、怒我特甚兮、';
_Eze1_1='三十年四月五日、我在迦巴鲁河滨、俘囚之中、其时天开、我见上帝之异象、';
_Eze1_2='约雅斤王被虏五年、是月五日、';
_Eze1_3='在迦勒底地、迦巴鲁河滨、布西子祭司以西结、受耶和华特谕、得耶和华之感、';
_Eze1_4='我望见旋风自北而来、亦有密云蕴火、焜耀四周、云间火中、显若光华之珀、';
_Eze1_5='有四生物著于其中、其状若人、';
_Eze1_6='各有四面、各有四翼、';
_Eze1_7='其腿乃直、掌若犊蹄、晶莹若磨光之铜、';
_Eze1_8='翼下四旁有人手、其面与翼各四、';
_Eze1_9='其翼相连、行时直前不转、';
_Eze1_10='其容皆如人面、右有狮面、左有牛面、后有鹰面、';
_Eze1_11='其翼高展、二翼交相比接、二翼蔽身、';
_Eze1_12='直行以前、随神所欲、往而不转、';
_Eze1_13='四生物状若炽炭、亦若火炬、火炬升降于生物间、厥火灼烁、电发其中、';
_Eze1_14='生物往还、若电之闪、';
_Eze1_15='我观生物、见地上有轮、在生物之旁、四面各有一轮、';
_Eze1_16='轮形及制、色若碧玉、其式维一、其形及制、仿佛轮中有轮、';
_Eze1_17='行时、四面皆可、不须回转、';
_Eze1_18='轮辋高而可畏、四轮之辋、遍环有目、';
_Eze1_19='生物行时、轮亦行于其旁、生物起而离地、轮亦起焉、';
_Eze1_20='生物随神所欲而往、轮亦起行、盖生物之神在其轮中、';
_Eze1_21='彼行、此亦行、彼止、此亦止、彼起而离地、此亦起而偕之、盖生物之神在其轮中、';
_Eze1_22='生物首上、有若穹苍之形、色若水晶而可畏、展布其上、';
_Eze1_23='穹苍之下、其翼平张、交相比接、左右各有二翼、以蔽其身、';
_Eze1_24='生物行时、我开其翼有声、若大水之漰渤、若全能者之声音、若军旅之喧哗、止时、则垂其翼、';
_Eze1_25='立而垂翼时、首上穹苍、有声出焉、';
_Eze1_26='首上穹苍、其上有形若座、色如碧玉、座上有形似人、';
_Eze1_27='我见其色、自腰以上、有若光华之珀、如火闪烁、自腰以下、其状如火、四周焜耀、';
_Eze1_28='其四周焜耀之状、若下雨时、云中之虹、此乃耶和华荣光之状、我见之、面伏于地、有与我言者、我闻其声焉、';
_Eze2_1='彼谓我曰、人子欤、尔足其立、我将谕尔、';
_Eze2_2='言时、其神入我、使我足立、闻谕我者曰、';
_Eze2_3='人子欤、我遣尔诣以色列人、彼乃悖逆之邦、悖逆乎我、彼与列祖、获罪于我、迄至今日、';
_Eze2_4='其人颜厚心顽、我遣尔诣之曰、主耶和华有言告尔、';
_Eze2_5='彼乃悖逆之家、或听或否、必知有先知在其中、';
_Eze2_6='惟尔人子、虽居荆棘蒺藜与蝎之中、勿畏之、亦勿畏其言、彼虽悖逆之家、勿畏其言、勿惧其貌、';
_Eze2_7='彼悖逆特甚、其听与否、尔必以我言告之、';
_Eze2_8='惟尔人子、其听我言、尔毋悖逆、若彼悖逆之家、当启尔口、食我所赐、';
_Eze2_9='我观之、见有手向我而伸、手中有卷、';
_Eze2_10='展于我前、内外皆有文字、其所录者、哀号惨怛祸患、';
_Eze3_1='彼谕我曰、人子欤、尔所获者食之、当食此卷、往语以色列家、';
_Eze3_2='我乃启口、彼使我食其卷、';
_Eze3_3='又谕我曰、人子欤、我所赐尔之卷、尔当以之果腹充肠、我则食之、口中味甘若蜜、';
_Eze3_4='又曰、人子欤、往诣以色列家、以我言告之、';
_Eze3_5='尔之奉遣、非诣方言殊异、其语难明之民、惟诣以色列家、';
_Eze3_6='非诣方言殊异、其语难明之列国、其言尔所不识、我若遣尔诣之、彼必愿听、';
_Eze3_7='惟以色列家、颡坚心顽、必不听尔、以其不听我也、';
_Eze3_8='我坚尔面、抵彼之面、我坚尔颡、抵彼之颡、';
_Eze3_9='我使尔颡如石、坚于火石、彼虽悖逆之家、勿畏之、勿惧其貌、';
_Eze3_10='又曰、人子欤、凡我谕尔之言、必耳闻而心受之、';
_Eze3_11='往诣尔同族之俘囚、告之曰、主耶和华如此言、无论其听与否、○';
_Eze3_12='神乃举我上升、闻我后有震轰之声、曰、耶和华之荣光、由于其所、当颂美焉、';
_Eze3_13='我所闻者、乃生物交相比接之翼、与其旁之轮、震轰之声也、';
_Eze3_14='神举我、携我而往、我意恻怛、中心激烈、大受耶和华之感、';
_Eze3_15='我至迦巴鲁河滨提勒亚毕、俘囚之居所、忧郁不胜、同处七日、○';
_Eze3_16='越七日、耶和华谕我曰、';
_Eze3_17='人子欤、我立尔为以色列家戍卒、宜听我口所言、代我戒之、';
_Eze3_18='我谓恶人曰、尔必死、如尔不警之、不以言戒之、使彼转离其恶途、以救其生命、则彼恶人必死于其罪、我必索其血于尔手、';
_Eze3_19='如尔警恶人、而彼不改其恶行、不离其恶途、则彼必死于其罪、惟尔得救己命、';
_Eze3_20='如义人背义行恶、我置窒碍于其前、彼必死亡、尔不警之、彼死于罪、所行之义、不复见忆、我必索其血于尔手、';
_Eze3_21='如尔警义人、使不犯罪、而彼诚不犯罪、彼则生存、尔亦得救己命、○';
_Eze3_22='耶和华感我、谕我曰、起、往入平原、我于彼与尔言、';
_Eze3_23='我乃起往平原、见耶和华之荣光、如在迦巴鲁河滨所见、我则面伏于地、';
_Eze3_24='灵乃入我、使我足立、与我言曰、尔往自闭于室、';
_Eze3_25='人子欤、彼必以绳系尔、不得出户、在于其中、';
_Eze3_26='我将使尔舌黏于腭、喑哑不能责之、彼乃悖逆之家、';
_Eze3_27='惟我谕尔时、必启尔口、尔则告之曰、主耶和华云、听者任之、不听者亦任之、彼乃悖逆之家也、';
_Eze4_1='惟尔人子、其取瓦置于前、绘耶路撒冷邑于上、';
_Eze4_2='环而攻之、建台、筑垒、列营、四周设锤以冲之、';
_Eze4_3='又取铁铛、置为铁垣、在尔与邑间、面攻而围之、此为以色列家之兆、○';
_Eze4_4='尔当左侧而卧、负以色列家之罪、尔左卧之日几何、负其罪亦若是、';
_Eze4_5='盖我定其负罪之年、为尔作为日数、三百九十日、我使尔如其数、负以色列家之罪、';
_Eze4_6='其数既盈、尔当右侧以卧、负犹大家之罪、历四十日、找为尔定一日抵一年、';
_Eze4_7='尔必面耶路撒冷、袒臂而围之、向之预言、';
_Eze4_8='我将以绳缚尔、使尔不得反侧、迨盈困城之日、';
_Eze4_9='尔取小麦麰麦、巨豆小豆、粟与粗麦、置于一器、搏之为饼、尔侧卧三百九十日、必食之、';
_Eze4_10='尔粮权而食之、日凡二十舍客勒、随时而食、';
_Eze4_11='饮水亦必量之、一欣六分之一、随时而饮、';
_Eze4_12='尔食此饼、制如麰麦之饼、必以人矢炊之、俾众目睹、';
_Eze4_13='耶和华曰、以色列人于我驱至之邦、食不洁之饼、亦若是、';
_Eze4_14='我曰、噫、主耶和华欤、我心未尝受污、自幼迄今、自毙之畜、野兽所裂之物、未尝食之、可恶之肉、未尝入口、';
_Eze4_15='曰、我许尔以牛粪代人矢、尔可炊饼其上、';
_Eze4_16='又曰、人子欤、我必绝耶路撒冷所恃之粮、民必权饼以食而惊骇、量水以饮而恐惶、';
_Eze4_17='使之乏粮与水、互相惊骇、消亡于罪、';
_Eze5_1='惟尔人子、当取利刃、用作薙刀、薙尔须发、权轻重而分之、';
_Eze5_2='待盈困城之日、取发三分之一、焚于邑中、三分之一、以刃击之、在邑四周、三分之一、散之于风、我亦拔刃袭之、';
_Eze5_3='又当取发少许、系于尔襟、';
_Eze5_4='此中复取少许、投于火而焚之、自此必有火出、及于以色列全家、○';
_Eze5_5='主耶和华曰、维此耶路撒冷、我置于列邦中、四周有国、';
_Eze5_6='惟彼背我律例、行恶甚于列国、弃我典章、过于四周之国、盖彼弃我律例、不守我典章也、';
_Eze5_7='主耶和华曰、因尔纷扰、甚于四周之国、不守我典章、不遵我律例、亦不从四周列国之律例、';
_Eze5_8='故主耶和华曰、我为尔敌、必行鞫于尔中、俾列国目睹、';
_Eze5_9='因尔可恶之事、我于尔中、必施行昔所未行者、后亦不复行之、';
_Eze5_10='在尔境内、父将食其子、子将食其父、我必行鞫于尔、遗民散之四方、';
_Eze5_11='主耶和华曰、我指己生而誓、因尔以可憎之事、可恶之物、玷我圣所、我必转目、不复顾惜、不加矜悯、';
_Eze5_12='尔民三分之一、必死于疫疠、亡于饥馑、在尔境内、三分之一、必陨于锋刃、在尔四周、三分之一、我必散之四方、拔刃袭之、';
_Eze5_13='如是、我怒始尽、我忿方息、我心斯慰、我既泄忿于彼、必知我耶和华所言、因热中而言之、';
_Eze5_14='我必使尔荒芜、为四周列国所侮辱、经尔地者、咸目睹之、';
_Eze5_15='我发忿震怒、行鞫惩责于尔时、四周之国、以为可辱可讥、可戒可异、我耶和华言之矣、';
_Eze5_16='我将降饥馑之毒矢、以行翦灭、增益饥馑、绝尔所恃之粮、';
_Eze5_17='既降饥馑、亦遣暴兽、俾尔孤独、疫疠流血经于尔邦、兵刃临于尔身、我耶和华言之矣、';
_Eze6_1='耶和华谕我曰、';
_Eze6_2='人子欤、面以色列山冈而预言、';
_Eze6_3='曰、以色列山冈乎、其听主耶和华之言、主耶和华谓山冈涧谷曰、我必使锋刃临尔、毁尔崇邱、';
_Eze6_4='荒尔祭坛、碎尔日像、使尔被杀者、仆于尔偶像之前、';
_Eze6_5='置以色列人之尸于其偶像前、散其骸骨于坛四周、';
_Eze6_6='凡尔所居之处、其邑将倾毁、崇邱将荒芜、以致尔坛倾毁荒废、偶像见灭、日像被斫、尔之工作泯没、';
_Eze6_7='见杀者必仆于尔中、尔则知我乃耶和华、';
_Eze6_8='尔散于列邦时、我必留遗民于其中、得脱锋刃、';
_Eze6_9='尔中得脱之人、必在虏至之邦、念我因其邪慝弃我之心、徇欲崇拜偶像之目、中怀忧戚、彼必为其所行之恶、可恶之事、自怨自恨、';
_Eze6_10='且知我乃耶和华、昔言降灾于彼、非虚语也、○';
_Eze6_11='主耶和华曰、尔其击掌顿足云、哀哉、以色列家行可憎之恶事、必因之陨于锋刃、与饥馑疫疠、';
_Eze6_12='远者死于疫疠、近者仆于锋刃、尚存之遗民、必亡于饥馑、我必如是尽泄我忿、';
_Eze6_13='在诸高冈山巅、绿树茂橡之下、即昔献馨香于偶像之所、有被杀者在坛四周之偶像中、尔则知我乃耶和华、';
_Eze6_14='我必举手攻之、使其所居之地荒芜寂寞、自旷野至于第伯拉他、则知我乃耶和华、';
_Eze7_1='耶和华谕我曰、';
_Eze7_2='尔人子欤、主耶和华对以色列地云、惟此末期、即斯土四境之末期已届、';
_Eze7_3='末期至尔、我必加怒于尔、循尔行径鞫尔、报尔所有可恶之事、';
_Eze7_4='我目不顾惜尔、不加矜悯、我必报尔所行、使尔可恶之事显于尔中、则知我乃耶和华、○';
_Eze7_5='主耶和华曰、有祸将至、祗此而已、';
_Eze7_6='末期既届、末期既届、醒而攻尔、今已至矣、';
_Eze7_7='斯土居民乎、为尔所定之报临尔、其时已届、其日伊迩、乃喧哗之日、非山上欢呼之日也、';
_Eze7_8='我今速倾我怒于尔、尽泄我忿、循尔行径鞫尔、报尔所有可恶之事、';
_Eze7_9='我目不顾惜尔、不加矜悯、我必报尔所行、使尔可恶之事显于尔中、则知击尔者、乃我耶和华、';
_Eze7_10='试观其日已届、为尔所定之报至矣、杖已舒蕊、骄傲已萌芽矣、';
_Eze7_11='残暴兴起、成为罚恶之杖、彼之群众货财、荡然无存、无人为之哀哭、';
_Eze7_12='期已至、日伊迩、震怒及于斯众、购者勿喜、售者勿忧、';
_Eze7_13='售者虽尚生存、亦不复返而得所售、盖启示乃指众而言、无得返者、行恶之人、不能自保生命、';
_Eze7_14='彼已吹角、妥备诸事、而无人临陈、盖我震怒及于斯众也、';
_Eze7_15='外有锋刃、内有疫疠饥馑、在田者必亡于锋刃、在邑者必殁于饥馑疫疠、';
_Eze7_16='其中得脱者、必在山上、若谷中之班鸠、各以其罪而哀鸣、';
_Eze7_17='众手疲惫、众膝荏弱如水、';
_Eze7_18='以麻束身、遍体战栗、面俱惭、首尽髡、';
_Eze7_19='弃银于街衢、视金若秽物、耶和华震怒之日、金银不能拯之、不能饫其心、果其腹、盖为窒碍陷罪之物也、';
_Eze7_20='因其金银美饰、而生骄侈、以之而制可恶之像、可憎之物、故我使之视为秽物、';
_Eze7_21='必使外人虏之、世间恶人掠之、而玷污之、';
_Eze7_22='我将转面、而不顾之、彼将污我禁地、强寇亦将入而污之、';
_Eze7_23='当作链索、盖流血之罪盈于斯土、残暴充乎其邑、';
_Eze7_24='我必使异邦之极恶者至、据其第宅、强者之骄傲止息、其圣所被玷、';
_Eze7_25='艰苦将至、人求平康而不得、';
_Eze7_26='灾祸叠加、噩耗相继、人求启示于先知、然法律绝于祭司、智谋绝于长老、';
_Eze7_27='君王悲哀、牧伯被以凄凉、庶民之手颤动、我必循其所行而待之、依其所宜而鞫之、则知我乃耶和华、';
_Eze8_1='六年六月五日、我坐于室、犹大长老、咸坐于前、主耶和华感我、';
_Eze8_2='我瞻望之、有似人者、其状若火、自腰以下有火、自腰以上有光、色如光华之珀、';
_Eze8_3='有状若手、伸而握余首发、神乃举我、至天地之间、导我于上帝异象中、至耶路撒冷殿、内院北向之门、在彼有激怒致忌之像、';
_Eze8_4='亦见以色列上帝之荣光、如我在平原所见之状然、';
_Eze8_5='彼谕我曰、人子欤、尔其举目北望、我则举目北望、见坛门之北、有致忌之像在内、';
_Eze8_6='又谕我曰、人子欤、以色列家在此所为、尔见之乎、彼行大可恶之事、使我远我圣所、然尔将见尤为可恶之事、';
_Eze8_7='遂导我至院门、我见其壁有隙、';
_Eze8_8='彼谕我曰、人子欤、宜凿此壁、我既凿之、则见有门、';
_Eze8_9='曰、其入、观彼在此所行邪恶可恶之事、';
_Eze8_10='我入而观、见有各类昆虫、与可恶之兽、及以色列家诸偶像、绘于四壁、';
_Eze8_11='有以色列家长老七十人、立于其前、撒番子雅撒尼亚亦在其中、各执香炉、香霭上腾、';
_Eze8_12='彼谕我曰、人子欤、以色列家长老、各在暗中、绘像之室所行、尔见之乎、彼谓耶和华不见我、耶和华已弃斯土矣、';
_Eze8_13='又谕我曰、尔将见其所行、别有大可恶之事焉、';
_Eze8_14='遂导我至耶和华室、北向之门、在彼有妇同坐、为搭模斯哀哭、';
_Eze8_15='彼谕我曰、人子欤、尔见此乎、将见尤为可恶之事、';
_Eze8_16='遂导我入耶和华室内院、在耶和华殿门之内、廊与祭坛之间、约有二十五人、背耶和华殿、面东拜日、';
_Eze8_17='彼谕我曰、人子欤、尔见此乎、犹大家在此行可恶之事、岂细故哉、致使斯土充斥强暴、复激我怒、置树枝于其鼻、';
_Eze8_18='故我必以怒待之、我目不顾惜之、不加矜悯、彼虽大声呼于我耳、犹不听之、';
_Eze9_1='彼大声呼于我耳曰、其使理斯邑者、手执残杀之器而来、';
_Eze9_2='则见有六人、自北向之上门、各执诛戮之器而至、中有一人、衣枲衣、腰墨角、咸入、立于铜坛之侧、';
_Eze9_3='时、以色列上帝之荣光、离其所止基路伯处、升至殿门之阈、耶和华呼衣枲衣、腰墨角者至、';
_Eze9_4='谕之曰、巡耶路撒冷城、凡缘邑中所行可恶之事、欷歔哭泣者、则印志于其颡、';
_Eze9_5='我又闻彼谕其余者曰、尔曹踵其后、巡邑击杀、尔目勿顾惜之、勿加矜悯、';
_Eze9_6='老者少者、处子孩提妇女、尽行杀戮、惟有印志者勿近之、自我圣所为始、遂自室前之老者始焉、';
_Eze9_7='彼曰、污蔑此室、使被杀者充乎其院、尔其出哉、乃出而击邑众、';
_Eze9_8='击时、惟我独留、我则面伏于地、呼曰、噫、主耶和华欤、尔倾怒于耶路撒冷、岂欲尽灭以色列遗民乎、';
_Eze9_9='彼曰、以色列及犹大家、罪戾甚重、流血遍地、举邑枉法、自谓耶和华遗弃斯土、耶和华不见之矣、';
_Eze9_10='故我目不顾惜之、不加矜悯、必依其所行、报于其首、';
_Eze9_11='衣枲衣、腰墨角者、复命曰、尔所命者、我已行之、';
_Eze10_1='我望见基路伯上、穹苍之中、有形若座、色若碧玉、';
_Eze10_2='主告衣枲衣者曰、尔入基路伯下、旋轮之间、自基路伯间、两手盈以炽炭、散之于邑、彼则入焉、我目睹之、';
_Eze10_3='入时、基路伯立于室右、云充内院、';
_Eze10_4='耶和华之荣光、自基路伯而升、止于室门之阈、云盈于室、耶和华荣耀之光辉、亦盈于院、';
_Eze10_5='基路伯展翼之声、闻于外院、如全能上帝言时之声、';
_Eze10_6='主命衣枲衣者曰、自基路伯旋轮之间取火、遂入、立于轮侧、';
_Eze10_7='一基路伯伸手、自基路伯间取火、付于衣枲衣者之手、彼则取之而出、';
_Eze10_8='基路伯翼下、显有人手之状、';
_Eze10_9='我望见基路伯侧有四轮、基路伯各有一轮、轮色若碧玉、';
_Eze10_10='四轮之式相同、仿佛轮中有轮、';
_Eze10_11='行时、四面皆可、不须回转、随首所向而往、直前不转、';
_Eze10_12='基路伯浑身、背、手、翼、轮、遍处有目、四轮皆然、';
_Eze10_13='我闻其轮称为旋轮、';
_Eze10_14='基路伯各有四面、一为基路伯面、二为人面、三为狮面、四为鹰面、';
_Eze10_15='诸基路伯上升、我在迦巴鲁河滨、所见之生物即此、';
_Eze10_16='基路伯行、轮亦在侧偕行、基路伯展翼、离地上升、轮亦不离其侧、';
_Eze10_17='彼止、此亦止、彼升、此亦升、盖生物之神在其轮中、';
_Eze10_18='其时耶和华之荣光、离室之阈、止于基路伯上、';
_Eze10_19='基路伯出时、展翼离地上升、轮在其侧、立于耶和华室之东门、以色列上帝之荣光、在于其上、我目睹之、';
_Eze10_20='昔在迦巴鲁河滨、以色列上帝之下、我所见之生物即此、我知其为基路伯、';
_Eze10_21='各有四面四翼、翼下有人手之状、';
_Eze10_22='其面之状、即我昔在迦巴鲁河滨、所见之状、其状与体无异、俱各直前而行、';
_Eze11_1='神乃举我、导至耶和华室、东向之门、见门侧有二十五人、中有民牧押朔子雅撒尼亚、及比拿雅子毗拉提、';
_Eze11_2='神谕我曰、人子欤、图维邪慝、在邑中设恶谋者、即斯人也、';
_Eze11_3='彼云、建屋之期未至、此邑为鼎、我侪为肉、';
_Eze11_4='故尔人子、当预言以攻之、';
_Eze11_5='耶和华之神感我、谕我曰、当云耶和华曰、以色列家欤、尔曹言此、尔心所思、我知之矣、';
_Eze11_6='尔于斯邑、所戮者多、使尸盈衢、';
_Eze11_7='故主耶和华曰、尔于斯邑、所陈之尸为肉、斯邑为鼎、惟尔被携而出焉、';
_Eze11_8='主耶和华曰、尔惧锋刃、我将使锋刃临尔、';
_Eze11_9='携尔出邑、付于外人之手、行鞫于尔中、';
_Eze11_10='尔必陨于锋刃、我必鞫尔于以色列之边界、则知我乃耶和华、';
_Eze11_11='斯邑不为尔鼎、尔曹不为其中之肉、我必鞫尔于以色列之边界、';
_Eze11_12='尔则知我乃耶和华、盖尔不循我典章、不行我律例、乃从四周列国之律例、';
_Eze11_13='我预言时、比拿雅子毗拉提死、我则面伏于地、大声呼曰、哀哉、主耶和华欤、尔欲尽灭以色列遗民乎、○';
_Eze11_14='耶和华谕我曰、';
_Eze11_15='人子欤、耶路撒冷居民、谓尔昆弟戚族、暨以色列全家云、尔曹远离耶和华、斯土归我为业、';
_Eze11_16='尔当曰、主耶和华云、我虽迁之于远邦、散之于列国、仍于其所至之地、暂为其圣所、';
_Eze11_17='复云、主耶和华曰、我必自异邦聚尔、由所散之国集尔、以以色列地赐尔、';
_Eze11_18='彼至斯土、其中可憎可恶之物、悉去除之、';
_Eze11_19='我将赐以同一之心、赋新神于其衷、自其体内、去其石心、赐以肉心、';
_Eze11_20='致循我典章、守我律例、而遵行之、彼为我民、我为其上帝、';
_Eze11_21='惟彼心慕可憎可恶之物者、我必依其所行、报于其首、主耶和华言之矣、○';
_Eze11_22='时、基路伯展其翼、轮在其侧、以色列上帝之荣光、在于其上、';
_Eze11_23='耶和华之荣光、自邑上升、止于邑东之山、';
_Eze11_24='神则举我、导我于上帝神之异象中、入迦勒底、至俘囚之所、所睹之异象、乃离我上升、';
_Eze11_25='我以耶和华所示之事、悉告俘囚、';
_Eze12_1='耶和华谕我曰、';
_Eze12_2='人子欤、尔居悖逆之家、彼有目视而不见、有耳听而不闻、以其为悖逆之家也、';
_Eze12_3='故尔人子、当备行李、昼时迁徙、俾众目睹、自此适彼、使众见之、彼虽悖逆之家、庶或思之、';
_Eze12_4='昼时携出什物、若迁徙者、俾众目睹、夕时自出、若人将徙异地、使众见之、';
_Eze12_5='穿垣俾众目睹、由此移出什物、';
_Eze12_6='宜乘昏夜、肩物而出、亦宜蒙面、不见斯土、俾众目睹、盖我置尔为以色列家之兆、';
_Eze12_7='我遵命而行、昼时移物、若迁徙者、夕时以手穿垣、乘夜肩物而出、俾众目睹、';
_Eze12_8='诂朝、耶和华谕我曰、';
_Eze12_9='人子欤、以色列族、悖逆之家、未问尔曰、尔何为乎、';
_Eze12_10='当告之曰、主耶和华云、此预兆、乃指耶路撒冷之君、及其中之以色列全家、';
_Eze12_11='尔当告之曰、我为尔兆、我所行者、尔必遭之、被虏徙于异地、';
_Eze12_12='其中之君、将乘昏夜、负荷而出、彼必穿垣、由此移物、亦必蒙面、盖彼不得见斯土也、';
_Eze12_13='我必张网于其上、陷之于我擭、曳至迦勒底地之巴比伦、彼虽死于其地、而不得见之、';
_Eze12_14='彼之侍卫、及其军旅、我必散之于四方、拔刃袭于其后、';
_Eze12_15='我既散之于异邦、分之于列国、彼则知我乃耶和华、';
_Eze12_16='惟我必遗数人、免于锋刃、饥馑疫疠、使在所至之国、自陈其可憎之事、则知我乃耶和华、○';
_Eze12_17='耶和华又谕我曰、';
_Eze12_18='人子欤、尔当食饼兢兢、饮水栗栗、而怀忧惧、';
_Eze12_19='告斯土之民曰、主耶和华论耶路撒冷居民、及以色列地云、彼必忧惧食饼、惊骇饮水、斯土荒芜、失其所有、因居民强暴故也、';
_Eze12_20='居民之邑必邱墟、斯土必荒芜、尔则知我乃耶和华、○';
_Eze12_21='耶和华谕我曰、';
_Eze12_22='人子欤、尔曹在以色列地、有谚语云、时日迟延、启示无验、斯言何谓也、';
_Eze12_23='当告之曰、主耶和华云、我必使此谚寝息、不复用为谚语于以色列、当告之曰、时日伊迩、启示皆验、';
_Eze12_24='此后在以色列家中、必不复有虚妄之异象、阿谀之卜筮、';
_Eze12_25='盖我为耶和华、我将言之、所言必成、不复濡滞、尔悖逆之家乎、在尔尚存之日、我必言之、亦必成之、主耶和华言之矣、○';
_Eze12_26='耶和华谕我曰、';
_Eze12_27='人子欤、以色列家云、彼所得之启示、乃指遐日、彼之预言、乃指远时、';
_Eze12_28='当告之曰、主耶和华云、我之诸言、无有濡滞、所言必成、主耶和华言之矣、';
_Eze13_1='耶和华谕我曰、';
_Eze13_2='人子欤、以色列之先知、以己意而预言、尔当预言以抵之、曰、尔曹其听耶和华言、';
_Eze13_3='主耶和华云、祸哉、彼愚昧之先知、乃徇己意、无所见也、';
_Eze13_4='以色列乎、尔之先知、譬如荒邱之狐、';
_Eze13_5='尔未上至破坏之处、亦未为以色列家之垣墉、在于耶和华之日、坚立于陈、';
_Eze13_6='彼见虚伪、及欺诳之卜筮、谓耶和华言之、然耶和华未尝遣之、彼乃使人冀其言有验、';
_Eze13_7='我未谕尔、而尔曰耶和华言之、尔所得者、非虚伪之启示乎、尔所言者、非欺诳之卜筮乎、';
_Eze13_8='主耶和华曰、因尔言虚伪、见欺诳、我则敌尔、';
_Eze13_9='维彼先知、得虚伪之启示、占欺诳之卜筮、我必以手御之、不得与于我民之会、不录于以色列家之籍、不入于以色列地、则知我乃主耶和华、';
_Eze13_10='盖彼诱惑我民、谓曰平康、实无平康、人筑垣墉、彼以不坚之泥涂之、';
_Eze13_11='尔当告涂者云、垣必倾圮、霪雨下、巨雹降、飘风裂之、';
_Eze13_12='垣既倾圮、人不语尔云、尔所涂之泥安在乎、';
_Eze13_13='故主耶和华曰、我必震怒以飘风裂之、发忿以霪雨巨雹毁之、';
_Eze13_14='如是、尔以不坚之泥所涂之垣、我必毁之、倾之于地、露其基址、倾时、尔亦亡于其中、则知我乃耶和华、';
_Eze13_15='我泄我忿于垣、及以不坚之泥而涂之者、告尔曰、垣与涂者、俱归乌有、';
_Eze13_16='此即以色列之先知、彼指耶路撒冷预言、为之得平康之启示、实无平康、主耶和华言之矣、○';
_Eze13_17='人子欤、我民女以己意预言、尔其预言以抵之、';
_Eze13_18='曰、主耶和华云、祸哉女也、为诸肘缝枕、依身之长短制巾、以猎人命、尔岂欲猎我民之命、而保他命以利己乎、';
_Eze13_19='尔为数掬之麰麦、数方之饼、辱我于我民中、我民听从妄诞、尔与之言诳、以杀不当死者、而存不当生者、';
_Eze13_20='故主耶和华曰、尔曹制枕猎人之命、有若罗鸟、我恶尔枕、必夺之于尔肱、释尔所猎之命、如鸟飞去、';
_Eze13_21='亦裂尔巾、救我民于尔手、不复为尔所猎、尔则知我乃耶和华、';
_Eze13_22='惟彼义人、我未使之殷忧、尔以妄诞使之心戚、亦坚恶人之手、致不转离邪途、而得生存、';
_Eze13_23='故尔不复得虚伪之启示、不复占卜筮、我必救我民于尔手、尔则知我乃耶和华、';
_Eze14_1='以色列长老数人诣我、坐于我前、';
_Eze14_2='耶和华谕我曰、';
_Eze14_3='人子欤、斯人纳其偶像于心、置陷罪之窒碍于前、我岂听其咨诹乎、';
_Eze14_4='尔当告之曰、主耶和华云、以色列家中、凡纳其偶像于心、置陷罪之窒碍于前、而诣先知者、我耶和华必循其偶像之众多而应之、';
_Eze14_5='以以色列家之心欲而获之、因其崇事偶像、而疏远我、';
_Eze14_6='当告以色列家曰、主耶和华云、尔宜转离尔之偶像、反背可恶之事、';
_Eze14_7='以色列家人、及旅以色列中之外人、凡离我而纳其偶像于心、置陷罪之窒碍于前、而诣先知、咨诹于我者、我耶和华必自应之、';
_Eze14_8='我必怒颜向之、使其令人骇异、为鉴戒、作话柄、绝之于我民中、尔则知我乃耶和华、';
_Eze14_9='如先知被诱而宣言、乃我耶和华使然、我必伸手其上、灭之于我民以色列中、';
_Eze14_10='彼必各负其罪、先知之罪、与询之者之罪同科、';
_Eze14_11='使以色列家、不复迷罔而离我、干罪染污、则为我民、我为其上帝、主耶和华言之矣、○';
_Eze14_12='耶和华谕我曰、';
_Eze14_13='人子欤、如国干咎、获罪于我、我则伸手其上、绝其所恃之粮、降以饥馑、绝其人畜、';
_Eze14_14='虽挪亚但以理约伯三人、在于其中、惟以己义、自救生命而已、主耶和华言之矣、';
_Eze14_15='我若使暴兽经于其地、而毁坏之、致成荒芜、因兽之故、无人过之、';
_Eze14_16='虽此三人在于其中、我指己生而誓、彼不得救其子女、惟救己而已、地必荒芜、主耶和华言之矣、';
_Eze14_17='我若使锋刃临于斯土、曰锋刃欤、遍经斯地、绝其人畜、';
_Eze14_18='虽此三人在于其中、我指己生而誓、彼不得救其子女、惟救己而已、主耶和华言之矣、';
_Eze14_19='我若使疫疠流行斯土、泄忿而流其血、绝其人畜、';
_Eze14_20='虽挪亚但以理约伯在于其中、我指己生而誓、彼不得救其子女、惟以己义、自救生命而已、主耶和华言之矣、';
_Eze14_21='主耶和华曰、我以我之四重灾、即锋刃、饥馑、暴兽、疫疠、降于耶路撒冷、绝其人畜、其害岂非尤甚乎、';
_Eze14_22='虽然、邑中尚有遗民、子女被携而出、至于尔所、尔曹见其所行所为、则于我降灾耶路撒冷之事、而得慰藉、';
_Eze14_23='尔曹见其所行所为、必得慰藉、亦知我所行于耶路撒冷者、非出无因、主耶和华言之矣、';
_Eze15_1='耶和华谕我曰、';
_Eze15_2='人子欤、葡萄树在众木中、葡萄枝在丛林中、有何长乎、';
_Eze15_3='可取其木、以制何器、可取其材、以作钉而悬物乎、';
_Eze15_4='惟投于火为薪、焚其两端、并毁其中、尚有何用乎、';
_Eze15_5='其尚全时、犹难适用、况经火焚毁、则于制器、岂非更无所用乎、';
_Eze15_6='主耶和华曰、丛林中之葡萄树、我以之为薪、投之于火、我待耶路撒冷居民、亦若是、';
_Eze15_7='我必怒颜向之、虽脱于火、终为火焚、我怒颜相向之时、尔则知我乃耶和华、';
_Eze15_8='因居民干罪、我必使斯土荒芜、主耶和华言之矣、';
_Eze16_1='耶和华谕我曰、';
_Eze16_2='人子欤、当使耶路撒冷知其可恶之事、';
_Eze16_3='曰、主耶和华对耶路撒冷云、尔之根原、尔之诞育、乃在迦南族地、亚摩利人为尔父、赫人为尔母、';
_Eze16_4='论尔诞育、生之日、尔脐未断、尔身未洗以水而洁之、未敷以盐、未裹以布、';
_Eze16_5='无人目顾尔、为尔行此矜悯尔、尔生之日、为人所恶、被弃于野、';
_Eze16_6='我过时、见尔转侧于尔血、谓尔曰、虽在血中、而可得生、再曰、虽在血中、而可得生、';
_Eze16_7='我使尔长、若田所产、渐即长大、而获美容、乳显发长、惟赤身而露体、';
_Eze16_8='我过而见尔时、乃相爱之际、则以衣襟覆尔、蔽尔裸体、与尔誓约、尔则归我、主耶和华言之矣、';
_Eze16_9='我洗尔以水、尽涤尔血、沐尔以膏、';
_Eze16_10='衣尔以锦绣、履尔以獭皮、束尔以细枲、被尔以币帛、';
_Eze16_11='以饰妆尔、著钏于手、垂链于项、';
_Eze16_12='置环于鼻、悬珥于耳、戴华冕于首、';
_Eze16_13='如是、尔以金银为饰、以细枲币帛锦绣为衣、以细面蜜油为食、遂成艳丽、利达致得后位、';
_Eze16_14='我以我之炫耀锡尔、俾尔艳丽完备、名誉扬于列邦、主耶和华言之矣、○';
_Eze16_15='惟尔恃己艳丽、名誉洋溢、遂纵淫欲、过者则与行淫、为其所有、';
_Eze16_16='且以尔衣、五彩俱备、饰诸崇邱、行淫其上、若此之事、古今所不宜有、';
_Eze16_17='亦取我所赐尔之金银美饰、以制人像、与之行淫、';
_Eze16_18='以尔绣衣覆之、以我之膏及香、陈于其前、';
_Eze16_19='以我赐尔之饼、养生之细面、及油与蜜、陈于其前、以为馨香、诚有斯事、主耶和华言之矣、';
_Eze16_20='又取为我而生之子女、献之于彼、俾其吞噬、';
_Eze16_21='尔之行淫、岂为细故、致杀我子女、付于偶像、使之经火乎、';
_Eze16_22='尔行徇欲可恶之事、不忆幼时、赤身露体、转侧于己血、';
_Eze16_23='主耶和华曰、祸哉尔也、尔行诸恶之后、';
_Eze16_24='复为己作穹庐、在各街筑高台、';
_Eze16_25='尔在各街建尔高台、俾尔艳丽为可恶、接彼行人、益尔淫乱、';
_Eze16_26='尔邻埃及人、纵形躯之欲、尔与之私、益尔淫乱、激我震怒、';
_Eze16_27='故我伸手尔上、灭尔糈粮、付尔于敌、即羞尔淫行之非利士女、任意以待、';
_Eze16_28='尔行淫无度、与亚述人私、纵欲无厌、';
_Eze16_29='尔在商贾之地迦勒底、益尔淫乱、犹不知足、';
_Eze16_30='主耶和华曰、尔行此事、乃无耻之淫妇所为、尔心何其荏弱哉、';
_Eze16_31='尔在各衢作穹庐、在各街筑高台、尔之异乎妓者、轻视其值也、';
_Eze16_32='为妇而行淫乎、背夫而私人乎、';
_Eze16_33='人以物赠妓、惟尔以物赠情人、贿之四集、与尔行淫、';
_Eze16_34='尔行淫之异乎他妇者、非人从尔行淫也、且尔以金予人、非人以金予尔、是亦相异也、○';
_Eze16_35='尔为娼妓者欤、宜听耶和华言、';
_Eze16_36='主耶和华曰、因尔与尔情人行淫、泄尔污秽、显尔裸裎、且事可恶之偶像、为彼献尔子女之血、';
_Eze16_37='我必集尔情人、即尔所欢者、凡尔所爱所憎者、我自四方集之、必裸尔体、俾众目睹、';
_Eze16_38='我必鞫尔、如鞫背夫流血之妇、以震怒忌嫉所流之血、加于尔身、';
_Eze16_39='我将付尔于敌手、摧尔穹庐、毁尔高台、褫尔衣服、夺尔美饰、遗尔赤身露体、';
_Eze16_40='集众攻尔、击尔以石、刺尔以刃、';
_Eze16_41='焚尔第宅、行鞫于尔、众女目睹、使尔不复为淫妇、不复以金予人、';
_Eze16_42='如是、我怒乃息、我嫉离尔、我则宁靖、不复愤怒、';
_Eze16_43='主耶和华曰、因尔不忆幼时、诸事激我震怒、我必依尔所行、报于尔首、使尔不复行淫、益尔可憎之事、○';
_Eze16_44='凡用谚者、必以谚指尔曰、其母若何、女亦如之、';
_Eze16_45='尔母厌夫及子、尔为其女、尔姊厌夫及子、尔为其妹、尔母为赫人、尔父为亚摩利人、';
_Eze16_46='尔姊撒玛利亚、及其众女、居于尔左、尔妹所多玛、及其众女、居于尔右、';
_Eze16_47='尔未从其道、行彼可恶之事、而以此为细故、于尔所行之途、较之尤恶、';
_Eze16_48='主耶和华曰、我指己生而誓、尔妹所多玛、及其众女、未行尔暨众女所行、';
_Eze16_49='尔妹所多玛、与其众女之罪、乃骄傲、饱食、安居、亦不济助贫乏、';
_Eze16_50='且亦骄泰、行可恶之事于我前、我见此、则袪之、';
_Eze16_51='撒玛利亚所犯之罪、未及尔之半、尔增可恶之事、较彼尤多、致尔姊妹、犹显为义、';
_Eze16_52='尔论尔之姊妹、适自取辱、盖尔所犯之罪、较彼尤为可恶、则彼犹义于尔、既使尔姊妹称为义、尔当含羞抱愧、';
_Eze16_53='我必返所多玛与其众女之俘囚、及撒玛利亚与其众女之俘囚、亦返其中尔之俘囚、';
_Eze16_54='俾尔负辱抱愧、以尔所行、使之得慰、';
_Eze16_55='尔妹所多玛、与其众女、必复其初、尔姊撒玛利亚、及其众女、必复其初、尔与众女、亦复其初、';
_Eze16_56='当尔骄泰之日、口不道尔妹所多玛、';
_Eze16_57='其时尔恶未彰、亚兰诸女、及四周非利士诸女、犹未轻视尔、';
_Eze16_58='耶和华曰、尔行邪淫可恶之事、必负其罪、';
_Eze16_59='主耶和华曰、尔藐誓爽约、我必依尔所行以报尔、';
_Eze16_60='然尔幼时、我与尔立约、我追忆之、必复与尔立永约、';
_Eze16_61='尔纳尔姊妹时、将追忆尔之素行、而觉愧怍、我必以之赐尔为女、惟不循前约、';
_Eze16_62='我必与尔立约、尔则知我乃耶和华、';
_Eze16_63='迨我宥尔所行、因尔之辱、必自追忆、惭怍不已、不复启口、主耶和华言之矣、';
_Eze17_1='耶和华谕我曰、';
_Eze17_2='人子欤、其设谜语、作譬词、谓以色列家曰、';
_Eze17_3='主耶和华云、有一巨鹰、翼大、翎长、毛丰、文彩斑斓、至利巴嫩、取香柏之高枝、';
_Eze17_4='折其杪之柔条、移于贸易之地、置于商贾之邑、';
_Eze17_5='亦取斯土之种、植于沃壤、在多水之滨、栽之若杨柳、';
_Eze17_6='日渐长而成树、低干蔓延、枝向乎鹰、根盘于下、发枝出条、';
_Eze17_7='又有巨鹰、翼大毛丰、厥树由所种之畦、发根长枝、向乎此鹰、望其灌溉、';
_Eze17_8='树本植于沃壤、在多水之滨、冀能生枝结实、成为佳树、';
_Eze17_9='尔当曰、主耶和华云、厥树岂得繁盛乎、彼鹰岂不拔其根、摘其果、俾其憔悴、嫩叶枯槁乎、毋庸强臂众民、拔其根株、';
_Eze17_10='虽种植之、讵得繁盛、岂不于所植之畦、为东风所摇撼、而尽枯槁乎、○';
_Eze17_11='耶和华谕我曰、';
_Eze17_12='谓悖逆之家云、斯事之旨、尔不知之乎、宜告之曰、巴比伦王至耶路撒冷、虏其君王牧伯、携至巴比伦、';
_Eze17_13='拣其王子、与之立约、使之发誓、迁其境内强者、';
_Eze17_14='使国为卑、不复振兴、但守盟约、犹可保存、';
_Eze17_15='惟彼叛巴比伦王、遣使至埃及、欲其给以马匹军旅、如是能亨通乎、行是事者、得免难乎、爽约能远害乎、';
_Eze17_16='彼既藐其誓、爽其约、主耶和华曰、我指己生而誓、彼必于立之为王者之都、与之同没于巴比伦、';
_Eze17_17='其敌筑垒建营、欲灭邑众、法老虽率军旅群众、亦不能助其战、';
_Eze17_18='盖王子既握手立约、乃藐誓爽约、必不能免难、';
_Eze17_19='主耶和华曰、我指己生而誓、彼藐我誓、爽我约、我必以此罪归于其首、';
_Eze17_20='必张我网于其上、陷之于我擭、曳至巴比伦、在彼鞫其逆我之罪、';
_Eze17_21='其军中之遁者、必陨于刃、遗民散于四方、尔则知乃我耶和华所言也、○';
_Eze17_22='主耶和华曰、我必取香柏之高枝而植之、自高枝中、折其柔条、植于高峻之山、';
_Eze17_23='即以色列高地之山、俾生枝结实、为香柏之佳者、羽族咸止其下、在其枝之荫中、';
_Eze17_24='田间众木、则知我耶和华使高木为低、低木为高、青木为枯、枯木复茂、我耶和华言之、亦成之也、';
_Eze18_1='耶和华谕我曰、';
_Eze18_2='尔论以色列地、奚用谚云、父食酸葡萄、而子齿软、';
_Eze18_3='主耶和华曰、我指己生而誓、尔在以色列中、勿复用此谚、';
_Eze18_4='诸灵属我、父之灵属我、子之灵亦然、惟犯罪者必死、';
_Eze18_5='人若为义、循法合理、';
_Eze18_6='未食于山、未瞻仰以色列家之偶像、未污其邻之妻、未近天癸之妇、';
_Eze18_7='未欺凌人、反负者之质、不夺人之物、饥者供以食、裸者被以衣、';
_Eze18_8='贷金不取利息、禁手作恶、以诚实鞫两造、';
_Eze18_9='循我典章、守我律例、行事诚实、斯乃义人、必得生存、主耶和华言之矣、';
_Eze18_10='设其人生子为盗、而流人血、行上所言之恶、';
_Eze18_11='不行上所言之善、食于山、污其邻之妻、';
_Eze18_12='欺凌贫乏、夺人之物、不反人之质、瞻仰偶像、行可恶之事、';
_Eze18_13='贷金而取利息、斯人岂得生存乎、必不得生存也、既行此可恶之事、必至死亡、流血之罪、归于其身、';
_Eze18_14='设斯人生子、见父所犯诸罪、则惧、而不效之、';
_Eze18_15='不食于山、不瞻仰以色列家之偶像、不污其邻之妻、';
_Eze18_16='不欺凌人、不受人之质、不夺人之物、饥者供以食、裸者被以衣、';
_Eze18_17='禁手不虐贫乏、不取利息、守我律例、循我典章、斯人不因父罪而死、必得生存、';
_Eze18_18='惟其父行残暴、夺同宗、作不善于民间、必死于其罪、';
_Eze18_19='尔曹犹曰、子不负父罪、曷故子若循法合理、守我典章、而遵行之、必得生存、';
_Eze18_20='犯罪者必死、子不负父罪、父不负子罪、义者之义、必归于己、恶者之恶、亦归于己、';
_Eze18_21='如恶人悛改所犯之罪、守我典章、循法合理、必得生存、不至死亡、';
_Eze18_22='其所犯之罪、不复见忆、必因所行之义、而得生存、';
_Eze18_23='主耶和华曰、恶人死亡、岂我所悦、我宁不悦其转离恶途、而得生存乎、';
_Eze18_24='如义人转离其义而行恶、效恶人行可恶之事、岂得生存乎、其所行之义、不复见忆、必死于其所蹈之愆、所犯之罪、';
_Eze18_25='惟尔曹云、主道不公、以色列家其听之、我之道、岂非公乎、尔之道、岂非不公乎、';
_Eze18_26='义人转离其义而行恶、因而致死、是因所行之恶而死、';
_Eze18_27='如恶人转离所行之恶、循法合理、必保其生、';
_Eze18_28='因其思维、悛改所犯之罪、必得生存、不至死亡、';
_Eze18_29='以色列家犹云、主道不公、以色列家欤、我之道、岂非公乎、尔之道、岂非不公乎、';
_Eze18_30='故主耶和华曰、以色列家欤、我必依各人所行而鞫之、尔其回转、离弃诸罪、免愆尤之窒碍、';
_Eze18_31='以色列家欤、当弃所犯之罪、新尔心神、奚自取死、';
_Eze18_32='主耶和华曰、人之死亡、我所不悦、故当回转、而得生存、';
_Eze19_1='尔当为以色列牧伯作哀歌、';
_Eze19_2='曰、尔母为何、乃牝狮也、蹲于众狮间、抚育其子于稚狮中、';
_Eze19_3='养其一子、成为壮狮、学攫物而噬人、';
_Eze19_4='列国闻之、陷之以阱、以钩曳至埃及、';
_Eze19_5='牝狮久俟、知失所望、复取一子、养成壮狮、';
_Eze19_6='往来于众狮间、为狮之雄、学攫物而噬人、';
_Eze19_7='毁其宫室、墟其城邑、斯地及其所有、因其咆哮而成荒寂、';
_Eze19_8='四周列国、咸自各州攻之、张网其上、陷之于阱、';
_Eze19_9='拘以钩、置于笼、携至巴比伦王、曳入保障、使其吼声、不复闻于以色列山、○';
_Eze19_10='尔母脩长若葡萄树、植于水滨、因其水多、枝茂实繁、';
_Eze19_11='其枝坚强、堪作长者之杖、其干干霄、其叶茂盛、高枝繁多、远处可见、';
_Eze19_12='因怒见拔、委之于地、东风暵其果、强枝折而枯、为火所焚、';
_Eze19_13='今植于旷野旱干之地、';
_Eze19_14='有火出于其枝、焚毁其果、致无坚强之干、可为长者之杖、此乃哀歌、后必以为哀歌、';
_Eze20_1='七年五月十日、有以色列长老数人诣我、以咨诹耶和华、坐于我前、';
_Eze20_2='耶和华谕我曰、';
_Eze20_3='人子欤、谓以色列长老云、主耶和华曰、尔来咨诹于我乎、主耶和华曰、我指己生而誓、不听尔之咨诹、';
_Eze20_4='人子欤、尔欲鞫之乎、鞫之、使知厥祖可恶之事、';
_Eze20_5='又告之曰、主耶和华云、我选以色列之日、誓于雅各家之裔、见于埃及地、曰、我乃尔之上帝耶和华、';
_Eze20_6='当日我与之誓、必导之出埃及、入我所选流乳与蜜之地、即诸地之美者、';
_Eze20_7='我谕之曰、各弃尔目所慕可恶之物、勿以埃及之偶像、自染污蔑、我乃耶和华、尔之上帝也、';
_Eze20_8='惟彼违逆、而不听我、不弃所慕可恶之物、不离埃及之偶像、故彼尚在埃及、我曰、必倾我怒、尽泄我忿于其身、';
_Eze20_9='然为我名之故、别有施行、免我名见辱于其所处之国、因我显见、导我民出埃及、彼目睹之也、';
_Eze20_10='既出埃及、导至旷野、';
_Eze20_11='以我典章赐之、以我律例教之、人若遵行、则缘之得生、';
_Eze20_12='亦以我安息日赐之、在我与彼之间为征、俾知我耶和华使之成圣、';
_Eze20_13='惟以色列家在旷野、悖逆乎我、不循我典章、弃我律例、人若遵行、则缘之得生、且犯我安息日特甚、我则曰、必在旷野、倾我怒以灭之、';
_Eze20_14='然为我名之故、别有施行、免我名见辱于列国、以其见我导之出也、';
_Eze20_15='我复在野发誓、必不导之入我所赐流乳与蜜之地、即诸地之美者、';
_Eze20_16='盖彼弃我律例、违我典章、犯我安息日、徇欲于偶像、';
_Eze20_17='然我目犹顾惜之、不加翦灭、不尽绝之于野、';
_Eze20_18='我在旷野、谕其子女曰、勿循尔父之典章、勿从其律例、勿以其偶像自染污蔑、';
_Eze20_19='我乃耶和华、尔之上帝、当循我典章、遵我律例而行、';
_Eze20_20='以我安息日为圣、为我与尔间之征、俾知我乃耶和华、尔之上帝、';
_Eze20_21='惟其子女背我、不循我典章、不从我律例、人若遵行、则缘之得生、且犯我安息日、我则曰、必在旷野倾我怒、尽泄我忿于其身、';
_Eze20_22='然为我名之故、别有施行、免我名见辱于列国、以其见我导之出也、';
_Eze20_23='且我在野发誓、必散之于列国、分之于异邦、';
_Eze20_24='因其不遵我律例、违弃我典章、犯我安息日、注目厥父之偶像、';
_Eze20_25='故我听其从不善之典章、不能保生之律例、';
_Eze20_26='于其献祭、使初胎男子经火、任其自染污蔑、致见殄灭、俾知我乃耶和华、○';
_Eze20_27='人子欤、当谓以色列家曰、主耶和华云、尔之列祖亵渎我、以其干罪于我、';
_Eze20_28='我既导之入所誓赐之地、彼见高冈茂树、遂乃献祭、奉礼以激我怒、焚馨香、行灌奠、';
_Eze20_29='我则谓之曰、尔所登之崇邱维何、故其崇邱、迄今称为巴麻、';
_Eze20_30='尔当告以色列家曰、主耶和华云、尔效列祖自染污蔑、徇欲从其可恶之物乎、';
_Eze20_31='尔奉礼物、使子经火、崇拜偶像、自染污蔑、迄于今日乎、以色列家欤、我岂听尔之咨诹乎、主耶和华曰、我指己生而誓、不听尔之咨诹、';
_Eze20_32='尔意欲效异邦、同于列国之族、服事木石、此意必不得成、';
_Eze20_33='主耶和华曰、我指己生而誓、我必以能手奋臂、及倾泄之烈怒、为尔之王、';
_Eze20_34='且以能手奋臂、及倾泄之烈怒、导尔出列国、集尔出所散之邦、';
_Eze20_35='携至诸国之旷野、在彼面鞫尔、';
_Eze20_36='我鞫尔、如在埃及旷野鞫尔列祖、主耶和华言之矣、';
_Eze20_37='我必使尔经于杖下、以归我约所束、';
_Eze20_38='凡违逆干罪于我者、必去之于尔中、导出所旅之邦、而不得归以色列地、尔则知我乃耶和华、';
_Eze20_39='以色列家欤、主耶和华论尔云、往哉、各事其偶像、惟后必听从我、不复以礼物及偶像、玷我圣名、';
_Eze20_40='主耶和华曰、以色列全家、必于斯土、在我圣山、以色列地高冈、崇事乎我、在彼我必纳之、索其祭品、与其初产、及诸圣物、';
_Eze20_41='我导尔出列国、集尔出所散之邦时、必纳尔如馨香、因尔而显为圣、俾异邦目睹、';
_Eze20_42='我既导尔入以色列地、昔所誓赐尔祖之国、尔必知我乃耶和华、';
_Eze20_43='在彼尔将追忆所行自污之事、且缘所为诸恶、自怨自恨、';
_Eze20_44='主耶和华曰、以色列家欤、我缘我名之故、不以尔所行之恶途、所为之邪慝待尔、则必知我乃耶和华、○';
_Eze20_45='耶和华谕我曰、';
_Eze20_46='人子欤、尔其面南、向南发言、对南郊之林而预言、';
_Eze20_47='谓南林曰、宜听耶和华言、主耶和华云、我必燃火于尔、尽焚尔木、或青或枯、其焰不灭、自南及北、灼炙众面、';
_Eze20_48='凡有血气者、必知斯火为我耶和华所燃、不得扑灭、';
_Eze20_49='我则曰、噫、主耶和华欤、人指我曰、彼非言譬语者乎、';
_Eze21_1='耶和华谕我曰、';
_Eze21_2='人子欤、尔其面耶路撒冷、向圣所发言、对以色列地而预言、';
_Eze21_3='告以色列地云、耶和华曰、我为尔敌、必拔刃出鞘、义者恶者、绝于尔中、';
_Eze21_4='既欲绝义者恶者于尔中、我刃必出于鞘、击凡有血气者、自南至北、';
_Eze21_5='凡有血气者、必知我耶和华拔刃出鞘、不复韬之、';
_Eze21_6='人子欤、尔其太息、腰断痛苦而欷歔、令人目睹、';
_Eze21_7='如彼问尔何为太息、必曰、因闻音耗、其事将至、使众心怯、手疲志馁、膝弱如水、其事将至、其言必成、主耶和华言之矣、○';
_Eze21_8='耶和华谕我曰、';
_Eze21_9='人子欤、当预言曰、耶和华云、有刃有刃、既利且光、';
_Eze21_10='其利便于行戮、磨光使若闪电、我侪其可喜乐乎、我子之杖、轻藐诸木、';
_Eze21_11='磨砺使光、以便执用、既利且光、付于杀戮者之手、';
_Eze21_12='人子欤、尔其呼喊号啕、因刃加于我民、击以色列牧伯、彼及我民、咸付于刃、故当拊髀、';
_Eze21_13='主耶和华曰、有试链焉、轻藐之杖、如归乌有、将若之何、';
_Eze21_14='人子欤、尔其预言而鼓掌、使刃再三行戮、此刃即重伤大人、入诸密室者、';
_Eze21_15='我备怖人之刃、攻诸邑门、使众心怯、增其窒碍、噫嘻、刃若闪电、其利便于行戮、';
_Eze21_16='尔其集合向右、列陈向左、随尔所向、';
_Eze21_17='我亦鼓掌、以息我怒、我耶和华言之矣、○';
_Eze21_18='耶和华谕我曰、';
_Eze21_19='惟尔人子、当绘二途、使巴比伦王之刃由之而至、二途出于一地、又绘一手、置于向邑歧路之处、';
_Eze21_20='所绘之途、一使刃至亚扪族之拉巴、一使刃至犹大之耶路撒冷坚城、';
_Eze21_21='盖巴比伦王、止于歧路卜之、摇以矢、问偶像、察牲肝、';
_Eze21_22='右手得取耶路撒冷之兆、使设锤以击之、厥口孔张、大声号呼、可行杀戮、发锤攻门、筑垒建台、';
_Eze21_23='惟有约誓者、以所卜为伪、然巴比伦王必使其罪见忆、致虏其众、○';
_Eze21_24='主耶和华曰、因尔使罪见忆、愆尤昭彰、诸行显尔之恶、尔既见忆、必为其手所获、';
_Eze21_25='行恶重伤之以色列君乎、尔日届矣、罚罪之期至矣、';
_Eze21_26='主耶和华曰、去其冕、脱其冠、诸事变易、卑者升之、高者降之、';
_Eze21_27='找必倾覆之、至再至三、所有者归于无有、俟当得者至、则赐之焉、○';
_Eze21_28='惟尔人子、当预言云、主耶和华论亚扪人、及其侮辱之言曰、有刃出鞘、磨光杀戮、犹如闪电、以行吞灭、';
_Eze21_29='维时、卜者所见虚伪、为尔所占妄诞、使尔仆于重伤恶人之项、彼日届矣、罚罪之期至矣、';
_Eze21_30='尔其收刃入鞘、我必于尔受造之处、生长之地鞫尔、';
_Eze21_31='倾我怒于尔、以我发忿之火吹及尔躬、付尔于残忍善杀戮者之手、';
_Eze21_32='尔为燃火之薪、尔血流于斯土、尔必不复见忆、我耶和华言之矣、';
_Eze22_1='耶和华谕我曰、';
_Eze22_2='人子欤、此血邑、尔欲鞫之乎、鞫之、使知其可恶之事、';
_Eze22_3='曰、主耶和华云、斯邑之中、流人之血、作诸偶像、自染污蔑、其日迩矣、';
_Eze22_4='尔流人血、自取罪戾、尔作偶像、自染污蔑、尔之日伊迩、尔之年殆尽、故我使尔为列国所侮辱、为万邦所姗笑、';
_Eze22_5='尔名劣多乱者乎、遐迩之人、必讥笑尔、';
_Eze22_6='以色列牧伯、各奋其力、流血于尔中、';
_Eze22_7='尔中有人轻视父母、虐遇宾旅、欺凌孤寡、';
_Eze22_8='藐我圣物、犯我安息、';
_Eze22_9='尔中有毁谤者、流人之血、有人食于山、行淫乱、';
_Eze22_10='烝父继室、辱因天癸而污之妇、';
_Eze22_11='有行可憎于邻妻、有秽乱子妇、有玷辱异母之姊妹、';
_Eze22_12='受贿以流人血、贷金而取利息、行暴于邻、得财无厌、而忘乎我、主耶和华言之矣、';
_Eze22_13='因尔所得非义之利、及尔中所流之血、我则击掌、';
_Eze22_14='我处尔之日、尔心岂能忍受、尔手岂有力乎、我耶和华言之、亦必成之、';
_Eze22_15='我必散尔于列国、分尔于异邦、消除尔之污蔑、';
_Eze22_16='尔必于异邦人前、身受侮辱、则知我乃耶和华、○';
_Eze22_17='耶和华谕我曰、';
_Eze22_18='人子欤、我视以色列家为渣滓、彼在炉中、若铜铁锡铅、为银之渣滓、';
_Eze22_19='主耶和华曰、因尔成为渣滓、我必集尔于耶路撒冷、';
_Eze22_20='犹人集银铜铁铅锡于炉、吹火以镕之、如是我必震怒、发忿集尔、置于其中而镕之、';
_Eze22_21='我必集尔、以我烈怒之火、吹及尔身、镕尔于其中、';
_Eze22_22='犹镕银于炉中、尔镕于其中、则知我耶和华倾怒于尔、○';
_Eze22_23='耶和华谕我曰、';
_Eze22_24='人子欤、当告斯土曰、尔乃不洁之地、震怒之日、甘霖不沛、';
_Eze22_25='其中之先知结党、若狮狂吼、攫而裂物、吞噬人灵、取其珍宝、以致邑中嫠妇众多、';
_Eze22_26='其祭司干我法律、污我圣物、不辨圣与不圣、不使人别洁与不洁、掩目不顾我之安息、致我见渎于民中、';
_Eze22_27='其中之牧伯、若狼攫而裂物、惟欲流血、殄灭人灵、以获不义之利、';
_Eze22_28='其先知以不坚之泥、为人涂垣、所见虚伪、所占妄诞、彼谓主耶和华言之、然耶和华未言也、';
_Eze22_29='斯土之民、用强暴、行攘夺、骚扰贫乏、妄虐羇旅、';
_Eze22_30='我于其中、欲觅一人、以筑垣墉、为国立于缺处、在于我前、免我歼灭、而不可得、';
_Eze22_31='故我倾怒于众、以我发忿之火灭之、依其所为、报于其首、主耶和华言之矣、';
_Eze23_1='耶和华谕我曰、';
_Eze23_2='人子欤、昔有二女、一母所生、';
_Eze23_3='当其少年、在埃及行淫、为男拥抱、摩抚厥乳、';
_Eze23_4='姊名阿荷拉、妹名阿荷利巴、俱归于我、而生子女、阿荷拉即撒玛利亚、阿荷利巴即耶路撒冷也、';
_Eze23_5='阿荷拉既归我、乃行淫乱、恋其情人邻邦亚述族、';
_Eze23_6='彼衣紫衣、皆为方伯州牧、少壮可爱、乘马而至、';
_Eze23_7='妇与亚述俊男行淫、以其所恋爱者、及其偶像、自染污蔑、';
_Eze23_8='当其少年、在埃及行淫、为男玷污、摩抚厥乳、迄今未改、';
_Eze23_9='故我付之于其情人亚述族手、';
_Eze23_10='裸其身体、虏其子女、杀之以刃、加罚其身、使为话柄于众妇中、';
_Eze23_11='厥妹阿荷利巴见此、徇欲过于其姊、行淫较之尤甚、';
_Eze23_12='恋爱邻邦亚述人、方伯州牧、少壮可爱、盛服乘马、';
_Eze23_13='我见其被玷、姊妹俱行一途、';
_Eze23_14='惟彼增其淫行、见迦勒底人像、绘于墙壁、涂以丹雘、';
_Eze23_15='其腰束带、冠巾下垂于后、容若牧伯、与迦勒底地所出之巴比伦人同、';
_Eze23_16='妇见之、则生恋爱、遣使往迦勒底见之、';
_Eze23_17='巴比伦人至、登榻行淫、妇既被玷、则厌其人、';
_Eze23_18='彼显其淫行、露其身体、我则厌之、如厌其姊、';
_Eze23_19='惟彼增其淫行、忆其少年、在埃及行淫、';
_Eze23_20='恋其所欢、体壮若驴、精足若马、';
_Eze23_21='犹忆少年行淫、为埃及人拥抱、摩抚厥乳、○';
_Eze23_22='阿荷利巴乎、主耶和华曰、尔之情人、尔所厌者、我必兴之以攻尔、四方集之以敌尔、';
_Eze23_23='即巴比伦人、迦勒底众、及比割书亚哥亚诸族、亚述人偕之、皆为方伯州牧、少壮可爱、有名议士、俱乘马者、';
_Eze23_24='彼必率军旅、携兵械、战车运车、至而攻尔、执干盾、冠兜鍪、列陈围尔、我将付鞫权于其手、依其律以鞫尔、';
_Eze23_25='我必以忌嫉攻尔、彼将以盛怒待尔、加以劓刵、以刃杀尔遗民、虏尔子女、所有孑遗、焚之以火、';
_Eze23_26='褫尔衣裳、夺尔珍宝、';
_Eze23_27='如是、我必止尔邪欲、及尔淫行、即在埃及所习者、俾尔不举目望之、不复记忆埃及、';
_Eze23_28='主耶和华曰、尔所憾所厌者、我必付尔于其手、';
_Eze23_29='彼必以恨待尔、夺尔货财、使尔裸体、显尔邪慝淫行之丑、';
_Eze23_30='尔遭斯事、因尔徇欲、从异邦人、为其偶像所玷、';
_Eze23_31='尔行尔姊之途、我必以其爵付于尔手、';
_Eze23_32='主耶和华曰、尔姊之爵、既深且巨、所盛既多、尔必饮之、为人轻慢姗笑、';
_Eze23_33='尔姊撒玛利亚之爵、盛以骇愕凄凉、尔必满饮、沈醉忧伤、';
_Eze23_34='尔必饮之、吸之务尽、啮爵之碎、搔裂己乳、主耶和华言之矣、';
_Eze23_35='主耶和华曰、因尔遗忘我、背弃我、必负尔邪欲淫行之罪、○';
_Eze23_36='耶和华谕我曰、人子欤、尔欲鞫阿荷拉阿荷利巴乎、若鞫之、则以其可恶之事告之、';
_Eze23_37='彼行淫、手染血、徇欲于偶像、使其为我而生之男经火、而奉献之、至于殄灭、';
_Eze23_38='更有逆我之事、同日污我圣所、犯我安息、';
_Eze23_39='既杀子女、献于偶像、当日入我圣所而污之、于我室中、所行若是、';
_Eze23_40='且遣使往远方、招人诣尔、既至、尔则澡身画眉、妆以首饰、';
_Eze23_41='坐于华床、设几其前、以我芳品膏油、置于其上、';
_Eze23_42='斯众安逸、喧哗闻于其中、亦自旷野、携庸人及沈湎者至、为二妇著钏于手、戴冕于首、';
_Eze23_43='我曰、行淫已久之妇、与众彼此行淫、';
_Eze23_44='众入其所、如入妓所、就二淫妇、阿荷拉、阿荷利巴、';
_Eze23_45='义人必鞫之、如鞫淫妇、与流血之妇然、以彼诚为淫妇、其手染血也、';
_Eze23_46='主耶和华曰、我必率众攻之、俾其播荡而被劫、';
_Eze23_47='众必击之以石、杀之以刃、戮其子女、焚其第宅、';
_Eze23_48='如是、必止淫行于斯土、以训众女、不效尔之行淫、';
_Eze23_49='人必报尔之邪淫、尔必负拜偶之罪、俾知我乃主耶和华、';
_Eze24_1='九年十月十日、耶和华谕我曰、';
_Eze24_2='人子欤、其记录是日、是日巴比伦王逼近耶路撒冷、';
_Eze24_3='当为悖逆之家设譬曰、主耶和华云、置鼎于火、倾水于中、';
_Eze24_4='集肉投鼎、即肉块之佳者、若腿若肩、充以所选之骨、';
_Eze24_5='取其美羊、积薪鼎下、令水盛沸、以煮其骨于中、○';
_Eze24_6='主耶和华曰、祸哉血邑、生锈之鼎、厥诱未去、其中之肉、逐一取出、毋庸掣签得之、';
_Eze24_7='其中有血、流于光磐之上、不倾于地、为土所掩、';
_Eze24_8='彼之流血磐上、不掩于土、乃我使然、致我震怒、而行报复、';
_Eze24_9='主耶和华曰、祸哉血邑、我必堆积多薪、';
_Eze24_10='其来积薪、使火炎炎、肉烂汤浓、骨亦焦焉、';
_Eze24_11='厥鼎既空、置于火上而炙之、焚烧其铜、以销厥污、而灭其锈、';
_Eze24_12='斯邑劳力致疲、其锈仍未涤除、必炙以火、';
_Eze24_13='尔污而淫、我欲洁尔、尔不受洁、故尔污不得涤除、迨我怒息、';
_Eze24_14='我耶和华言之、亦必成之、不食言、不回志、不加矜悯、人必依尔所行而鞫尔、主耶和华言之矣、○';
_Eze24_15='耶和华谕我曰、';
_Eze24_16='人子欤、尔目所慕者、我必猝然去之、尔勿悲、勿哭、勿下泪、';
_Eze24_17='尔欷歔、勿扬声、勿为死者治丧、首仍束巾、足仍著履、勿掩尔口、勿食人之所供、';
_Eze24_18='我朝与民言、夕而妻死、诘朝、我循命而行、';
_Eze24_19='民问我曰、尔之所为、与我何与、请以告我、';
_Eze24_20='我对曰、耶和华曾谕我云、';
_Eze24_21='尔当谓以色列家曰、主耶和华云、我之圣所、尔以为荣、尔目所慕、尔心所惜者、我必使之为污、尔所遗之子女、必陨于刃、';
_Eze24_22='彼所为者、尔必为之、不掩尔口、不食人之所供、';
_Eze24_23='首仍束巾、足仍著履、不悲不哭、在尔罪中、渐即消亡、相向而叹、';
_Eze24_24='以西结为尔兆、尔必依其所为而为之、斯事既至、尔则知我乃主耶和华也、○';
_Eze24_25='人子欤、我去斯民所恃之力、所悦之荣、及目所欲、与心所爱之子女、';
_Eze24_26='是日得脱者、岂不诣尔、俾尔闻之乎、';
_Eze24_27='当日尔口乃启、与得脱者言、不复缄默、如是为众之兆、使知我乃耶和华、';
_Eze25_1='耶和华谕我曰、';
_Eze25_2='人子欤、其面亚扪族而预言、';
_Eze25_3='曰、尔亚扪族、宜听主耶和华之言、主耶和华曰、昔我圣所玷污、以色列地荒芜、犹大家被虏、尔则曰、嘻嘻、';
_Eze25_4='我必以尔付于东方人为业、彼必建营、居于尔中、食尔果、饮尔乳、';
_Eze25_5='我必使拉巴为驼厩、亚扪地为羊偃卧之所、尔则知我乃耶和华、';
_Eze25_6='主耶和华曰、因尔向以色列地鼓掌顿足、满心蔑视、欣喜不胜、';
_Eze25_7='我必伸手于尔、付尔于异邦、为彼所虏掠、绝尔于万族、灭尔于列国、尔则知我乃耶和华、○';
_Eze25_8='主耶和华曰、摩押与西珥云、犹大同于异邦、';
_Eze25_9='故我必破摩押边邑、即其国中之荣、伯耶西末、巴力免、基列亭、';
_Eze25_10='并亚扪族、付于东方人为业、致亚扪人不复见忆于列邦、';
_Eze25_11='亦必行鞫于摩押、使知我乃耶和华、○';
_Eze25_12='主耶和华曰、以东行报复于犹大家、因报复而干大罪、';
_Eze25_13='故我必伸手于以东、绝其人畜、使之荒凉、自提幔至于底但、其人俱陨于刃、';
_Eze25_14='假我民以色列之手、依我烈怒大忿、行报复于以东、使知我之报复、主耶和华言之矣、○';
_Eze25_15='主耶和华曰、非利士人心存蔑视、而行报复、从其永憾、图灭我民、';
_Eze25_16='故主耶和华曰、我必伸手于非利士人、绝基利提族、灭海滨之遗民、';
_Eze25_17='大施报复、怒而谴之、我行报复、彼则知我乃耶和华、';
_Eze26_1='十一年月朔、耶和华谕我曰、';
_Eze26_2='人子欤、推罗人论耶路撒冷曰、嘻嘻、众民之门已破、皆归于我、彼既荒凉、我必恢廓、';
_Eze26_3='故主耶和华曰、推罗乎、我为尔敌、必使多国攻尔、若海浪之冲激、';
_Eze26_4='毁推罗之城垣、摧其戍楼、去其尘埃、使为光洁之磐、';
_Eze26_5='而成海中晒网之所、为诸民所虏掠、主耶和华曰、我言之矣、';
_Eze26_6='彼之属邑、在平原者、必灭于刃、俾知我乃耶和华、';
_Eze26_7='主耶和华曰、我将使诸王之王、巴此伦王尼布甲尼撒、来自北方、率其车马骑兵、军旅民众、以攻推罗、';
_Eze26_8='平原属邑、必灭于刃、建台筑垒、连盾以攻尔、';
_Eze26_9='设锤冲城垣、以斧毁戍楼、';
_Eze26_10='因马之多、尘土蔽邑、敌入邑门、如入城缺、是时、因骑兵战车运车之行声、城垣震动、';
_Eze26_11='使其马足躏尔逵衢、以刃戮尔人民、尔之坚柱、必仆于地、';
_Eze26_12='劫尔珍宝、夺尔货财、毁尔城垣、坏尔华屋、木石尘土、俱投水中、';
_Eze26_13='我必息尔讴歌之声、不复闻尔琴瑟之音、';
_Eze26_14='使尔成为光洁之磐、晒网之所、不复建之、主耶和华曰、我耶和华言之矣、○';
_Eze26_15='主耶和华谓推罗曰、尔倾圮时、伤者呻吟、杀戮行于尔中、诸岛闻之、岂不震动乎、';
_Eze26_16='海滨君王、将下其位、解其朝服、去其绣衣、遍体战栗、而坐于地、恐惧不已、为尔惊骇、';
_Eze26_17='作哀歌云、有名之邑、巩建海中、为航海者所居、凡寓彼者、无不慑伏、奚倾圮乎、';
_Eze26_18='尔倾圮时、群岛战栗、海中诸岛、见尔灭亡、靡不骇愕、';
_Eze26_19='主耶和华曰、我使尔荒芜、若无居人之邑、使深渊没尔、大水淹尔、';
_Eze26_20='其时、我必使尔与下阴府之人、诣彼古昔之民、居于地之深处、久为荒寂之所、不复有人居于尔中、尔于生人之地、不再获荣、';
_Eze26_21='我必使尔灭没、永不复振、人虽索尔、而不之见、主耶和华言之矣、';
_Eze27_1='耶和华谕我曰、';
_Eze27_2='人子欤、尔其为推罗作哀歌、';
_Eze27_3='告之云、尔居海门、与群岛之民贸易、主耶和华曰、推罗欤、尔曾自谓、我乃完美、';
_Eze27_4='尔之四境、在于海中、建造尔者、成尔华美、';
_Eze27_5='如舟以示尼珥松为板、以利巴嫩香柏为樯、';
_Eze27_6='以巴珊橡树为棹、以基提岛之黄杨为盖板、饰以象牙、';
_Eze27_7='以埃及文绣之枲布为帆为旗、以以利沙岛蓝紫之布为帱、';
_Eze27_8='西顿亚发居民、为尔舟子、推罗乎、尔之哲人、为尔乡导、';
_Eze27_9='迦巴勒之耆老、与其达人、弥尔舟隙、海舶及其舟人、通商于尔中、';
_Eze27_10='波斯路德弗人、在尔行伍、为尔战士、于尔邑中、悬干及胄、显尔华美、';
_Eze27_11='亚发人与尔军旅、环尔城垣、勇士守尔戍楼、城上四周悬干、成尔华美、';
_Eze27_12='因尔富有、他施与尔通商、以银铁锡铅、易尔货品、';
_Eze27_13='雅完土巴米设与尔通商、贩鬻人口、及铜器、易尔货品、';
_Eze27_14='陀迦玛族以马战马与骡、易尔货品、';
_Eze27_15='底但人与尔贸易、诸岛与尔通商、以象牙乌木易尔货品、';
_Eze27_16='因尔制造甚多、亚兰与尔通商、以碧玉紫布、文绣细枲、珊瑚红玉、易尔货品、';
_Eze27_17='犹大以色列地、与尔贸易、以米匿之麦、及饼蜜油乳香、易尔货品、';
_Eze27_18='因尔制造甚多、货财丰盛、大马色以黑本之酒、白羊之毛、与尔贸易、';
_Eze27_19='威但与雅完、以线易尔货品、中有光铁、肉桂菖蒲、';
_Eze27_20='底但以被马之缋罽、与尔贸易、';
_Eze27_21='亚拉伯及基达牧伯、与尔通商、以羔羊、牡绵羊、及山羊、与尔贸易、';
_Eze27_22='示巴拉玛商贾、与尔通商、以上等之香品、宝玉及金、易尔货品、';
_Eze27_23='哈兰干尼伊甸、及示巴亚述基抹商贾、与尔通商、';
_Eze27_24='彼以上等货品、紫衣文绣、盛以香柏之匮、系以绳索、与尔贸易、';
_Eze27_25='他施诸舟、为尔载物、尔则丰富、大得尊荣于海中、';
_Eze27_26='尔之舟子引尔于大水、东风破尔于海中、';
_Eze27_27='尔沦亡之日、尔之丰富、货财品物、为舟子者、为乡导者、弥舟隙者、商贾战士、以及尔中民众、俱溺于海、';
_Eze27_28='乡导呼号、波涛澎湃、';
_Eze27_29='凡拨棹者、舟子乡导、必去舟而立于岸、';
_Eze27_30='为尔痛哭、其声远闻、蒙尘于首、辗转于灰、';
_Eze27_31='为尔自髡、以麻束腰、痛心哭泣、备极悲哀、';
_Eze27_32='为尔号啕、必作哀歌、哭曰、推罗寂寞于海、孰与之比拟乎、';
_Eze27_33='尔之货品、自海而出、使多国充足、因尔财物丰盛、俾地上列王富饶、';
_Eze27_34='尔破坏于海之深处、财物民众、与尔偕沈、';
_Eze27_35='海岛居民、为尔骇异、其王恐惧、忧形于色、';
_Eze27_36='列邦商贾、咸为嗤笑、尔归灭没、永不复振、';
_Eze28_1='耶和华谕我曰、';
_Eze28_2='人子欤、当谓推罗君曰、主耶和华云、尔心骄泰、自谓我为上帝、坐上帝之位于海中、居心同乎上帝、尔仍为人、非上帝也、';
_Eze28_3='尔智过于但以理、无所隐于汝、';
_Eze28_4='以尔智慧明哲、而得货财、藏金银于府库、';
_Eze28_5='以大智暨贸易、增益富厚、因而中心骄泰、';
_Eze28_6='故主耶和华曰、因尔居心同乎上帝、';
_Eze28_7='我必使异邦人、即列国之强暴者至、彼必拔刃、毁尔智慧之美、污蔑尔之荣光、';
_Eze28_8='使尔陷于坎阱、如被戮者没于海中、';
_Eze28_9='尔岂得谓杀尔者曰、我为上帝乎、尔在戕尔者之手、则为人、非上帝矣、';
_Eze28_10='尔必死于外人之手、与未受割者同、主耶和华曰、我言之矣、○';
_Eze28_11='耶和华谕我曰、';
_Eze28_12='人子欤、当为推罗王作哀歌、谓之曰、主耶和华云、尔纯全如玉印、智慧充足、美丽完备、';
_Eze28_13='尔居于伊甸上帝囿、以珍宝为饰、即玛瑙、淡黄玉、金钢石、水苍玉、碧玉、璧玉、蓝玉、青玉、葱珩、及金、尔受造之日、鼗箫兼备、';
_Eze28_14='尔为基路伯、展翼以覆庇、我置尔于上帝圣山、游于光辉宝玉之间、';
_Eze28_15='尔自受造之日、所为完全、迨著尔之不义、';
_Eze28_16='尔因贸易之盛、遂行强暴、而干罪戾、我则视尔为污、逐尔出上帝之山、展翼之基路伯乎、我灭尔于光辉宝玉之间、';
_Eze28_17='尔因美丽、中心骄泰、尔之荣光、败尔智慧、我必仆尔于地、置尔于列王前、为其目睹、';
_Eze28_18='尔罪众多、贸易不公、污尔圣所、故我使火出自尔中、灭尔成灰于地、俾众目睹、';
_Eze28_19='列邦素识尔者、咸为骇异、尔归灭没、永不复振、○';
_Eze28_20='耶和华谕我曰、';
_Eze28_21='人子欤、其面西顿而预言、';
_Eze28_22='曰、主耶和华云、西顿乎、我为尔敌、必得荣于尔中、我既行鞫于尔、显己为圣、众则知我乃耶和华、';
_Eze28_23='我必使疫与血、遍尔逵衢、伤者仆于其中、锋刃四周临之、则知我乃耶和华、';
_Eze28_24='昔以色列家、为四周列国所藐视、刺之如棘、伤之如莿、后不复有、则知我乃主耶和华、○';
_Eze28_25='主耶和华曰、我集以色列家自所散至之民中、显己为圣、使列邦目睹、彼必居于故土、即我所赐我仆雅各之地、';
_Eze28_26='彼安居于其中、我既行鞫于四方藐视之者、彼必建第宅、栽葡萄园、宴然居处、则知我乃耶和华、彼之上帝也、';
_Eze29_1='十年十月十二日、耶和华谕我曰、';
_Eze29_2='人子欤、其面埃及王法老、及埃及四境而预言曰、';
_Eze29_3='主耶和华云、埃及王法老乎、我为尔敌、尔乃巨鳄、卧于河中、自谓河为我有、我为己造之、';
_Eze29_4='我必以钩贯尔之颊、使河中之鱼、附于尔鳞、曳尔及附鳞之鱼、俱出于河、';
_Eze29_5='掷尔及尔河中之鱼于野、仆于田间、不集不敛、必付尔于地之走兽、天之飞鸟、为其所食、';
_Eze29_6='埃及居民、则知我乃耶和华、盖埃及人、为以色列家所恃之苇杖、';
_Eze29_7='彼执尔于手、尔则断折、致伤其肩、彼倚尔时、尔则断折、致闪其腰、';
_Eze29_8='故主耶和华曰、我必使刃临尔、绝尔人畜、';
_Eze29_9='因埃及王自谓、河为我有、乃我所造、埃及地必凄凉荒废、则知我乃耶和华、';
_Eze29_10='我乃敌尔、及尔诸河、必使埃及地荒废凄凉、自密夺至色弗尼、延及古实界、';
_Eze29_11='人足不履之、兽蹄不经之、无人居处、历四十年、';
_Eze29_12='我必使埃及地荒芜、列于荒芜之国、其邑毁坏、列于毁坏之邑、历四十年、使埃及人散于异邦、分于列国、';
_Eze29_13='主耶和华曰、越四十年、我必集埃及人、使离分散而至之民、';
_Eze29_14='反其俘囚、俾归巴忒罗地、乃其故土、在彼为卑微之邦、';
_Eze29_15='即列国中之至卑者、不复振兴、超越诸邦、我必减其人数、俾其不再统辖诸国、';
_Eze29_16='不复为以色列家所赖、以色列家若仰望之、必忆其罪、而知我乃主耶和华、○';
_Eze29_17='二十七年正月朔、耶和华谕我曰、';
_Eze29_18='人子欤、巴比伦王尼布甲尼撒、遣师以攻推罗、乃为大役、故皆髡首破肩、而王及军旅、未得攻推罗之犒劳、';
_Eze29_19='故主耶和华曰、我必以埃及地、赐巴比伦王尼布甲尼撒、彼必虏其庶民、掠其财物、夺其所获、以犒其军、';
_Eze29_20='彼为我供役、我以埃及地赐之、以为赏劳、主耶和华言之矣、○';
_Eze29_21='是时、我必使以色列家萌一角、俾尔启口于其中、彼则知我乃耶和华、';
_Eze30_1='耶和华谕我曰、';
_Eze30_2='人子欤、尔其预言曰、主耶和华云、尔其号啕曰、哀哉斯日、';
_Eze30_3='其日伊迩、耶和华之日将届、乃密云之日、异邦之期、';
_Eze30_4='锋刃必临于埃及、其人被杀而仆、古实惨怛、民众被虏、基址倾毁、';
_Eze30_5='古实、弗、路德、与杂族之人、及古巴与同盟国之众、偕亡于刃、○';
_Eze30_6='耶和华曰、扶持埃及者必蹶、埃及恃力之高傲必降、自密夺至色弗尼、俱仆于刃、主耶和华言之矣、';
_Eze30_7='彼必荒芜、列于荒芜之国、其邑毁坏、列于毁坏之邑、';
_Eze30_8='我燃火于埃及、歼灭凡助之者、彼则知我乃耶和华、';
_Eze30_9='是日我必遣使驾舟、令安居之古实人震惊、加以惨怛、同于埃及遘灾之日、其事伊迩、○';
_Eze30_10='主耶和华曰、我必藉巴比伦王尼布甲尼撒之手、灭绝埃及之众、';
_Eze30_11='彼必率其民众、即列邦之强暴者、入灭斯土、拔刃以攻埃及、被杀者遍于其地、';
_Eze30_12='我必涸其诸河、鬻其地于恶人之手、亦藉外人之手、荒芜其地、灭其所有、我耶和华言之矣、○';
_Eze30_13='主耶和华曰、我必毁其偶像、绝其神像于挪弗、埃及不复有君、其地震惊、我使之然、';
_Eze30_14='我必荒芜巴忒罗、燃火于琐安、行鞫于挪、';
_Eze30_15='倾我怒于训、即埃及之保障、灭绝挪众、';
_Eze30_16='燃火于埃及、训民惨怛、挪邑破坏、挪弗日遭敌害、';
_Eze30_17='亚文比伯实之少者、必仆于刃、邑民被虏、';
_Eze30_18='我于答比匿、折埃及之轭、止其恃力之高傲、斯时日光敛曜、密云覆邑子女被虏、';
_Eze30_19='如是行鞫于埃及、彼则知我乃耶和华、○';
_Eze30_20='十一年正月七日、耶和华谕我曰、';
_Eze30_21='人子欤、我已折埃及王法老之肱、不裹其伤、不敷以药、不缠以布、俾其无力执刃、';
_Eze30_22='故主耶和华曰、我与埃及王法老为敌、必折其二肱、健者伤者、今并折之、使刃堕于其手、';
_Eze30_23='俾埃及人散于列国、分于异邦、';
_Eze30_24='坚巴比伦王之肱、付我刃于其手、折法老之肱、使呻吟于其前、若人受重伤然、';
_Eze30_25='我必辅巴比伦王之肱、使法老之肱下垂、既以我刃付巴比伦王手、使举而击埃及国、则知我乃耶和华、';
_Eze30_26='我必使埃及人散于列国、分于异邦、俾知我乃耶和华、';
_Eze31_1='十一年三月朔、耶和华谕我曰、';
_Eze31_2='人子欤、当语埃及王法老、及其众曰、尔之为大、孰可比拟、';
_Eze31_3='前者亚述王、为利巴嫩之香柏、枝柯繁美、其荫浓密、其干崇高、其杪入云、';
_Eze31_4='有水养之、有渊长之、支流四出、灌溉田间诸木、';
_Eze31_5='惟此香柏、超于田间诸木、因得水泽、生枝既繁、发条且长、';
_Eze31_6='飞鸟结巢于其枝、野兽生子于其下、大国之民、居于其荫、';
_Eze31_7='根盘水滨、故干巨枝长、其形荣美、';
_Eze31_8='上帝囿之香柏、不能蔽之、松树不及其枝、枫树不及其柯、上帝囿中诸木、不得与之媲美、';
_Eze31_9='我使其枝繁盛、因而荣美、致上帝囿伊甸诸木、咸嫉妒之、';
_Eze31_10='主耶和华曰、因其崇高、其杪入云、心志骄泰、';
_Eze31_11='我必付于列国强者之手、彼必处之、因其邪恶、我已逐之、';
_Eze31_12='列国强暴之外人、斫而去之、其枝坠于陵谷、其柯折于溪滨、天下万民、离其荫庇而去、';
_Eze31_13='飞鸟栖其干上、野兽伏其枝间、';
_Eze31_14='使水滨诸木、不夸其崇高、其杪不入云中、得灌溉之强者、不复耸立、俱必死亡、偃于下土、至归墓之人中、○';
_Eze31_15='主耶和华曰、彼下阴府之日、我令人为之哀悼、我使深渊闭塞、河流息、大水涸、俾利巴嫩为之憔顇、田野诸木因之衰残、';
_Eze31_16='我掷之于阴府、与归墓者相偕、列国闻其下坠之声、靡不震动、伊甸诸木、利巴嫩之佳树、凡得灌溉者、咸受慰于地之深处、';
_Eze31_17='彼众素为其臂、于列国中居其荫下、偕之归于阴府、至戮于刃者之所、○';
_Eze31_18='尔之荣耀威严、伊甸诸木、孰可比拟、然必偕同伊甸诸木、下坠地之深处、尔必偃于未受割、而戮于刃者之中、法老及其民众若此、主耶和华言之矣、';
_Eze32_1='十二年十二月朔、耶和华谕我曰、';
_Eze32_2='人子欤、当为埃及王法老作哀歌、谓曰、尔于列国中、昔若壮狮、今若海中之鳄、冲突于尔河、以足搅水、使河浑浊、';
_Eze32_3='主耶和华曰、我必率多国之众、张我罟以网尔、曳尔而上、';
_Eze32_4='委尔于地、掷尔于野、使空中诸鸟、栖于尔上、全地之兽、食尔而饱、';
_Eze32_5='以尔肉置于山、以尔身填于谷、';
_Eze32_6='以尔血灌尔游泳之地、延及诸山、充乎谿涧、';
_Eze32_7='我灭尔时、必蔽诸天、使星昏暗、以云掩日、令月无光、';
_Eze32_8='我使天之辉光昏暗、布晦冥于尔地、主耶和华言之矣、';
_Eze32_9='我以尔之败亡、加于尔所未识之国、则扰多民之心、';
_Eze32_10='诸民为尔骇愕、其王于我挥刃之日、为尔战栗不已、当尔颠仆之日、众必顾其生命、时切恐惶、';
_Eze32_11='主耶和华曰、巴比伦王之刃必及尔、';
_Eze32_12='我必使尔众仆于武士之刃、彼乃列国之强暴、必灭埃及之骄泰、歼其民众、';
_Eze32_13='我必屠其河滨群畜、人足兽蹄、不复浑浊其水、';
_Eze32_14='使水澄清、河流若油、主耶和华言之矣、';
_Eze32_15='我使埃及荒芜凄凉、绝其所盈、灭其居民、彼则知我乃耶和华、';
_Eze32_16='主耶和华曰、是乃哀歌、列邦诸女、必为埃及、与其民众、以此悼之、○';
_Eze32_17='十二年望日、耶和华谕我曰、';
_Eze32_18='人子欤、当为埃及民众哀悼、且与名邦之女、陷之于地之深处、与入墓之人相偕、';
_Eze32_19='曰、尔美于谁、其下而与未受割者并列、';
_Eze32_20='彼必仆于为刃所戮者之中、刃已出鞘、当曳彼及其众而去、';
_Eze32_21='武士之强者、必自阴府、与彼及助之者言曰、未受割而戮于刃者、亦下此而静卧焉、';
_Eze32_22='亚述及其民众在此、俱被戮而仆于刃者、其冢遍于四周、';
_Eze32_23='斯冢列于深坑、其众环之、生时令人恐惧、今被戮而仆于刃、';
_Eze32_24='以拦在此、其众环于其冢、乃被戮而仆于刃、未受割而入地之深处者、生时令人恐惧、今与入墓之人、同蒙羞耻、';
_Eze32_25='彼及其众之床、设于被戮者中、其冢遍于四周、皆未受割而戮于刃者、生时令人恐惧、今与入墓之人、同蒙羞耻、以拦列于被戮者中、';
_Eze32_26='米设土巴及其民众在此、其冢遍于四周、皆未受割而戮于刃者、以其生时令人恐惧也、';
_Eze32_27='未受割之勇士、下于阴府、携其军械、首枕刀剑、白骨负罪、米设土巴必不与之同卧、以其生时为武士所惧也、';
_Eze32_28='尔必折于未受割者之中、与戮于刃者同卧、';
_Eze32_29='以东及其君王牧伯在此、昔虽刚强、今与戮于刃者并列、彼与未受割而入墓者同卧、';
_Eze32_30='北方诸王、及西顿民众在此、彼与被戮者偕下、昔虽刚强、使人恐惧、今蒙羞耻、彼未受割、与戮于刃者同卧、且与入墓之人、同负羞辱、';
_Eze32_31='法老及其军旅、俱戮于刃、目击彼众、则受慰藉、主耶和华言之矣、';
_Eze32_32='法老在生人之地、令人恐惧、我使之然、彼及军旅、必与未受割、而戮于刃者同列、主耶和华言之矣、';
_Eze33_1='耶和华谕我曰、';
_Eze33_2='人子欤、谓尔民族曰、我若使刃临于一邦、是邦之民、简其中一人、立为戍卒、';
_Eze33_3='彼见刃将至、吹角以警民、';
_Eze33_4='凡闻角声、不受警戒、刃至而杀之、其血必归于己首、';
_Eze33_5='既闻角声、不受警戒、其血必归于己、若受警戒、则得自救其命、';
_Eze33_6='如戍卒见刃将至、不吹角以警民、刃至而杀人、其人死于其罪、而我必索其血于戍卒、';
_Eze33_7='人子欤、我立尔为以色列家之戍卒、其听我口所言、为我警之、';
_Eze33_8='我语恶人曰、恶者乎、尔必死、如尔不警之、使离其道、恶人必死于其罪、而我必索其血于尔、';
_Eze33_9='如尔警恶人、使离其道、彼不转而离之、必死于其罪、惟尔得救己命、○';
_Eze33_10='人子欤、谓以色列家云、尔曰、我侪任愆尤、负罪戾、渐即消亡、何能生存、';
_Eze33_11='尔告之曰、主耶和华云、我指己生而誓、恶人死亡、我所不悦、惟悦恶人转离其道、而得生存、以色列家乎、尔其回转、回转、离尔恶途、何为自取死亡、';
_Eze33_12='人子欤、谓尔民族曰、义人干罪之日、其义不能救之、恶人去恶之日、其恶不能陨之、义人干罪之日、不能藉其义而得生、';
_Eze33_13='我谓义人必生、如彼自恃其义而行恶、则其义行、俱不见忆、必死于其所犯之罪、';
_Eze33_14='我若谓恶人曰、尔必死、而彼转离其恶、循法合理、';
_Eze33_15='反所受之质、偿所劫之物、遵行生命之典章、不复为恶、则必得生、不致死亡、';
_Eze33_16='彼所犯之罪、俱不见忆、彼既循法合理、则必得生、';
_Eze33_17='惟尔民族曰、主道不公、实彼之道不公也、';
_Eze33_18='义人转离其义而行恶、必死于其中、';
_Eze33_19='恶人转离其恶、循法合理、则因之而得生、';
_Eze33_20='惟尔曰、主道不公、以色列家乎、我必各依所行而鞫尔、○';
_Eze33_21='我侪被虏之十二年、十月五日、有一自耶路撒冷逃逸者、诣我曰、城陷矣、';
_Eze33_22='逃逸者未至之前夕、耶和华感我、而启我口、诘朝逃逸者至、我口则启、不复缄默、';
_Eze33_23='耶和华谕我曰、';
_Eze33_24='人子欤、居于以色列地、荒芜之处者曰、亚伯拉罕仅一人耳、而得斯土、我侪既众、必得斯土为业、';
_Eze33_25='故当告之曰、主耶和华云、肉尚有血、尔曹食之、瞻尔偶像、流人之血、岂得据有斯土乎、';
_Eze33_26='尔恃锋刃、作可恶之事、互玷邻妻、岂得据有斯土乎、';
_Eze33_27='当告之曰、主耶和华云、我指己生而誓、居荒芜之处者、必仆于刃、居田野者、我必付之于兽噬之、居保障及岩穴者、必毙于疫疠、';
_Eze33_28='我必使斯土荒凉、令人骇异、俾其恃力之骄泰止息、以色列山冈荒凉、无人经历、';
_Eze33_29='缘彼行可恶之事、我使斯土荒凉、令人骇异、彼则知我乃耶和华、○';
_Eze33_30='人子欤、尔民族在垣墉之侧、门阈之间论尔、彼此相语曰、其来听耶和华所出之言、';
_Eze33_31='彼诣尔所、如民来集、坐于尔前、若为我民、听尔言而不行之、其口多显仁爱、心则逐利、';
_Eze33_32='彼之视尔、若善讴者歌其情词、若善乐者操其妙音、彼听尔言、而不行之、';
_Eze33_33='所言必成、既成之时、彼则知有先知在其中矣、';
_Eze34_1='耶和华谕我曰、';
_Eze34_2='人子欤、当以预言责以色列之牧者曰、主耶和华云、以色列之牧者、自牧其身、其人祸哉、牧者岂不宜牧其群羊乎、';
_Eze34_3='尔曹食其脂、衣其毛、宰其肥者、而不牧羊、';
_Eze34_4='弱者不扶之、疾者不医之、受伤者不裹之、被驱者不反之、迷亡者不寻之、乃以强暴严酷制之、';
_Eze34_5='缘无牧者而散、既散、则为野兽所噬、';
_Eze34_6='我羊迷于诸山峻岭、散于全地、无人寻觅、';
_Eze34_7='故尔牧者、其听耶和华言、';
_Eze34_8='主耶和华曰、我指己生而誓、因无牧者、我羊被掠、为野兽所吞噬、我之牧者、不寻我羊、自牧其身、不牧我羊、';
_Eze34_9='故尔牧者、其听耶和华言、';
_Eze34_10='主耶和华曰、我为牧者之敌、必索我羊于其手、使之不得复牧我羊、不得自牧其身、必救我羊脱于其口、不复为其所食、';
_Eze34_11='主耶和华曰、我必自寻我羊、躬亲觅之、';
_Eze34_12='譬彼牧者、羊散之时、则寻觅之、我必如是寻觅我羊、救之出于密云幽暗之日、所散之地、';
_Eze34_13='我必导之出于异邦、集之离乎列国、使归故土、牧之于以色列山冈溪滨、及民所居之地、';
_Eze34_14='我必牧之于芳草之场、其牢在以色列高地之山、彼必卧于美牢、牧于腴壤、在以色列山冈、';
_Eze34_15='主耶和华曰、我必自牧我羊、使之攸伏、';
_Eze34_16='迷亡者我必寻之、被驱者我必反之、伤者裹之、病者扶之、肥者强者、我必灭之、以公义牧之、';
_Eze34_17='主耶和华曰、我群羊欤、我必折衷于羊与羊、牡绵羊与牡山羊之间、';
_Eze34_18='尔食于芳草之场、犹为细故、而以足蹂躏其余乎、尔饮于清水、犹为细故、而以足浑浊其余乎、';
_Eze34_19='我羊食尔足所蹂躏者、饮尔足所浑浊者、○';
_Eze34_20='主耶和华曰、我必折衷于肥羊瘠羊间、';
_Eze34_21='因尔以身以肩挤之、以角抵其病者、使散于外、';
_Eze34_22='故我必救我羊、不复被掠、折衷于羊与羊间、';
_Eze34_23='我必立一牧者以牧之、即我仆大卫、彼必牧之、为其牧者、';
_Eze34_24='我耶和华必为其上帝、我仆大卫为君于其中、我耶和华言之矣、';
_Eze34_25='我将与结平和之约、绝恶兽于斯土、使彼安居于野、寝息于林、';
_Eze34_26='我必锡嘏于彼、及我山四周、降以时雨、沛以福泽之甘霖、';
_Eze34_27='田野之树结实、土壤产物、民得安居其地、我既折其轭、救其脱于所服役者之手、彼则知我乃耶和华、';
_Eze34_28='不复为异邦所虏、野兽所噬、必得安居、无人使之恐怖、';
_Eze34_29='我必为之备具名园、彼在其地、不复亡于饥馑、不负列邦之毁辱、';
_Eze34_30='主耶和华曰、彼必知我耶和华、彼之上帝、乃与之偕、以色列家为我之民、';
_Eze34_31='尔为我羊、我场之羊乃尔世人、我为尔之上帝、主耶和华言之矣、';
_Eze35_1='耶和华谕我曰、';
_Eze35_2='人子欤、其面西珥山而预言曰、';
_Eze35_3='主耶和华云、西珥山乎、我为尔敌、必举手攻尔、使尔荒凉、令人骇异、';
_Eze35_4='毁尔城邑、使尔荒凉、则知我乃耶和华、';
_Eze35_5='因尔恒怀仇怨、且于以色列族遭难之时、受罚之际、付之于刃、';
_Eze35_6='主耶和华曰、我指己生而誓、我必使尔遭血、血必追袭尔、尔既不恶血、故血必追袭尔也、';
_Eze35_7='我将使西珥山荒凉、令人骇异、往来之人、绝于其中、';
_Eze35_8='被戮者遍于山冈、被刃者仆于陵谷溪涧、';
_Eze35_9='我将使尔恒为荒墟、尔之城邑、无人居处、则知我乃耶和华、';
_Eze35_10='尔曰、此二国二族、必归于我、为我所有、第耶和华在彼、';
_Eze35_11='故主耶和华曰、我指己生而誓、尔以憾恨、而忿嫉我民、我必依此待尔、我鞫尔时、必自显于其中、';
_Eze35_12='尔指以色列山冈谤渎云、彼既荒凉、付我吞噬、必知我耶和华悉闻斯言矣、';
_Eze35_13='尔以口向我夸大、烦言攻我、我已闻之、';
_Eze35_14='主耶和华曰、全地欢乐之际、我必使尔荒凉、';
_Eze35_15='尔因以色列族之业荒凉而喜、我必依尔所行而报尔、西珥山乎、尔及以东全地、必皆荒凉、则知我乃耶和华、';
_Eze36_1='人子欤、当对以色列山冈预言曰、以色列山冈乎、其听耶和华言、';
_Eze36_2='主耶和华曰、敌指尔云、嘻嘻、上古之高地、为我所有、';
_Eze36_3='故尔当预言曰、主耶和华云、敌人使尔荒凉、四周吞噬、俾为列国遗民之业、为喋喋者谈论、被人毁谤、';
_Eze36_4='以色列山冈欤、宜听主耶和华言、主耶和华告诸山冈涧谷、荒芜之区、委弃之邑、为四周列国遗民所劫掠讥诮者、';
_Eze36_5='主耶和华云、列国遗民及以东全地、满心喜乐、衷怀轻藐、据有我地、驱逐居民、劫掠殆尽、故我忌嫉、愤烈若火、而加谴责、';
_Eze36_6='尔其指以色列地预言、对山冈涧谷曰、主耶和华云、因尔负异邦之毁辱、我以忿嫉而言、';
_Eze36_7='主耶和华曰、我既举手而言、尔四周之列邦、必负其辱、';
_Eze36_8='以色列山冈乎、尔必为我民以色列、发枝结实、盖其归期迩矣、';
_Eze36_9='我必转而为尔、俾得耕种、';
_Eze36_10='我必使以色列家、生齿繁衍于尔上、邑有居民、荒虚复建、';
_Eze36_11='我必增人畜于尔上、俾其孳息繁庶、居民如昔、我待遇尔、较前尤厚、则知我乃耶和华、';
_Eze36_12='且使我民以色列、往来于尔中、据尔为业、不复丧其子、';
_Eze36_13='主耶和华曰、有人云、尔素吞噬人、使民丧子、';
_Eze36_14='今而后不复吞噬人、不复使尔民丧子、主耶和华言之矣、';
_Eze36_15='亦不复闻异邦之毁辱、不复受列国之谤渎、不复使尔民颠踬、主耶和华言之矣、○';
_Eze36_16='耶和华谕我曰、';
_Eze36_17='人子欤、以色列家居故土时、以其所行所为玷污之、其行之污、我视若行癸不洁之妇、';
_Eze36_18='彼流人血、崇拜偶像、玷污斯土、故我倾怒其上、';
_Eze36_19='散之于列国、分之于异邦、依其所行所为而鞫之、';
_Eze36_20='彼至异邦、污我圣名、因人指之曰、斯为耶和华之民、出于其地者、';
_Eze36_21='惟我惜我圣名、即以色列家至异邦所污者、';
_Eze36_22='故当谓以色列家云、主耶和华曰、以色列家乎、我之行是、非为尔故、乃为我圣名、尔至异邦所污者、';
_Eze36_23='尔在异邦污我大名、我必使之成圣、我于尔前既显为圣、异邦则知我乃耶和华、主耶和华言之矣、';
_Eze36_24='我必导尔出于异邦、集尔离乎列国、引尔归于故土、';
_Eze36_25='以清水洒尔、使尔为洁、涤尔诸污、除尔所有之偶像、';
_Eze36_26='以新心赐尔、以新神赋于尔衷、去尔石心、锡以肉心、';
_Eze36_27='以我神赋于尔衷、使尔循我典章、守我律例、而遵行之、';
_Eze36_28='尔必居于我赐尔祖之地、尔为我民、我为尔上帝、';
_Eze36_29='援尔脱于诸污、使五谷丰登、不加尔饥馑、';
_Eze36_30='木实增益、土产繁盛、不复因饥馑受辱于异邦、';
_Eze36_31='尔必追念尔之恶行、与所为不善、则因尔罪恶、及可恶之事、而自怨焉、';
_Eze36_32='主耶和华曰、以色列家乎、当知我之行是、非为尔故、宜为尔途含羞怀惭、';
_Eze36_33='主耶和华曰、我洁尔脱于愆尤之日、必使尔邑复有居民、荒墟复建、';
_Eze36_34='荒寂之地、过者目睹、必复耕耘、';
_Eze36_35='人必曰、昔也斯土荒芜、今则若伊甸囿、荒凉寂寞倾毁之邑、今有垣墉居民、';
_Eze36_36='四周所遗之族、必知我耶和华建造倾毁之区、培植荒芜、我耶和华言之、亦必成之、○';
_Eze36_37='主耶和华曰、以色列家若求于我、我必允之、俾其生齿繁多、有若羊群、';
_Eze36_38='使荒凉之邑充满人群、若于耶路撒冷节期、牺牲之群、则知我乃耶和华、';
_Eze37_1='耶和华感我、藉其神导我出、置我于谷、其中盈以骨、';
_Eze37_2='使我巡其四周、见谷中布骨甚多、殊为枯槁、';
_Eze37_3='遂谕我曰、人子欤、此骨可生乎、我曰、主耶和华、尔知之矣、';
_Eze37_4='又谕我曰、对斯骨预言云、尔枯骨乎、其听耶和华言、';
_Eze37_5='主耶和华谓骨曰、我必以气赋于尔中、使尔得生、';
_Eze37_6='亦必加尔以筋、益尔以肌、蔽尔以肤、赋尔以气、尔则得生、而知我乃耶和华、';
_Eze37_7='我遵命而预言、言时有声、地震、骨乃凑集、互相联合、';
_Eze37_8='我视之、见骨上加以筋、益以肌、蔽以虏、惟其中无气、';
_Eze37_9='又谕我曰、人子欤、其对风预言曰、主耶和华云、气乎、来自四方、嘘于斯被杀者、使之得生、';
_Eze37_10='我遵命而预言、气乃入于其中；彼则得生而起立；成为至大之军；';
_Eze37_11='主谕我曰、人子欤、此骨即以色列全家、彼曰、我骨已枯、我望己失、我悉灭绝、';
_Eze37_12='故当预言、告之曰、主耶和华云、我民乎、我必启尔墓、俾尔出、导尔入以色列地、';
_Eze37_13='我民乎、我既启尔墓、俾尔出、则知我乃耶和华、';
_Eze37_14='我必以我神赋于尔中、使尔得生、安尔于故土、则知我耶和华既言之、亦成之焉、○';
_Eze37_15='耶和华谕我曰、';
_Eze37_16='人子欤、其取一杖、书于上曰、是为犹大、及同侪以色列族、又取一杖、书于上曰、是为约瑟之以法莲、及同侪以色列全家、';
_Eze37_17='连此二杖、成为一杖、在于尔手、';
_Eze37_18='尔民族问尔曰、作此何意、不示我乎、';
_Eze37_19='则告之曰、主耶和华云、我必取以法莲手中、约瑟与其同侪以色列支派之杖、置于犹大之杖、连之为一、在于我手、成为一杖、';
_Eze37_20='尔所书之二杖、当执于手、俾众目睹、';
_Eze37_21='告之曰、主耶和华云、我必取以色列族、出于所至之邦、自四方集之、导入故土、';
_Eze37_22='使于斯土合为一邦、在以色列山、为一王所治、不复为二族、不分为二国、';
_Eze37_23='不复以偶像、与可憎之物、及其罪愆、而污厥身、我必拯之、出于干罪之区、使成清洁、彼为我民、我为其上帝、';
_Eze37_24='我仆大卫必为其王、斯众惟有一牧、循我律例、守我典章、而遵行之、';
_Eze37_25='彼与子孙、必永居于我赐我仆雅各、厥祖所居之地、我仆大卫必为其君、历世弗替、';
_Eze37_26='我必与立平和之约、永世不废、使其安居、生齿繁衍、设我圣所于其中、迄于永久、';
_Eze37_27='我幕亦在其中、我为其上帝、彼为我民、';
_Eze37_28='我圣所既永在其中、列邦则知我乃耶和华、使以色列族成圣焉、';
_Eze38_1='耶和华谕我曰、';
_Eze38_2='人子欤、当面玛各地之歌革、即罗施米设土巴之君、而预言曰、';
_Eze38_3='主耶和华云、罗施米设土巴之君歌革乎、我为尔敌、';
_Eze38_4='必以钩贯尔颊、使尔旋转、曳尔出境、及尔全军、战马骑兵、悉著戎衣、成为大队、执干盾、挥刀剑、';
_Eze38_5='波斯古实与弗偕之、咸执干戴盔、';
_Eze38_6='歌篾及其众、北极之陀迦玛族及其众、又有多民偕之、';
_Eze38_7='尔与同集之军、当预备之、尔为其帅、';
_Eze38_8='以色列山久为荒芜、惟彼庶民免于刃者、将自多国而集、安居斯土、历年既久、尔必奉命而入其境、';
_Eze38_9='尔及有众、与所偕之诸族、将若暴风猝至、若云蔽覆斯土、';
_Eze38_10='主耶和华曰、是日、尔心必起恶念、而设诡谋、';
_Eze38_11='云、无城之地、安靖之民、无城垣、无门楗、我必往焉、';
_Eze38_12='其地昔为荒墟、今则有人居处、集自列邦、聚货财、豢牲畜、居其高处、我必攻之、劫掠其物、';
_Eze38_13='示巴底但、与他施之商旅、及其稚狮、将诘尔云、尔来欲劫夺乎、尔集斯众、欲虏掠乎、欲攘金银、劫牲畜、夺货物、掠取多财乎、○';
_Eze38_14='人子欤、尔对歌革预言曰、主耶和华云、我民以色列安居时、尔岂不得而知之乎、';
_Eze38_15='尔自所居北极之地而来、多族偕至、咸乘马、其数甚众、成为大军、';
_Eze38_16='歌革欤、尔来攻我民以色列、若云覆地、越至末日、我必导尔伐我土地、使我因尔彰显为圣、列邦目睹、彼则识我、';
_Eze38_17='主耶和华曰、昔我托我诸仆、以色列先知、历年预言云、我必使尔来攻我民、所言者、非尔乎、';
_Eze38_18='主耶和华曰、歌革来攻以色列地时、我怒愤烈、必发于鼻、';
_Eze38_19='我以忌嫉烈怒而言曰、是日以色列地、必震动殊甚、';
_Eze38_20='海鱼飞鸟、野兽昆虫、及天下亿兆、必战栗于我前、山岳崩颓、磐岩坠落、垣墉倾圮、';
_Eze38_21='主耶和华曰、我必自我诸山、召刃至而击之、彼军各以其刃、互相残杀、';
_Eze38_22='我必以疫与血惩之、以霪雨大雹、电火硫磺降之、及其有众、与所偕之诸族、';
_Eze38_23='我必自显为大为圣、万邦目睹、则知我乃耶和华、';
_Eze39_1='人子欤、当对歌革预言曰、主耶和华云、罗施米设土巴之君歌革乎、我为尔敌、';
_Eze39_2='使尔旋转、导尔出北极地、至以色列山、';
_Eze39_3='击尔弓脱乎左手、使尔矢陨自右手、';
_Eze39_4='尔及有众、与偕尔之诸族、将仆于以色列山、我必以尔付于鸷鸟野兽食之、';
_Eze39_5='尔将仆于田野、主耶和华曰、我言之矣、';
_Eze39_6='我必降火于玛各、及洲岛安居者、俾知我乃耶和华、';
_Eze39_7='彰我圣名于我民以色列中、俾我圣名不复受侮、列邦则知我乃耶和华、以色列之圣者、';
_Eze39_8='主耶和华曰、我所言之日、今已至矣、事必成焉、';
_Eze39_9='以色列诸邑居民必出、取其器械、干盾弓矢、杖梃矛戟、为薪燃火、七年之久、';
_Eze39_10='无庸拾薪于野、伐木于林、惟以器械燃火、昔为所劫、今则劫之、昔为所虏、今反虏之、主耶和华言之矣、○';
_Eze39_11='是日也、在以色列地、海东往来之谷、我必赐于歌革、以为葬地、人必瘗之于彼、及其群众、阻人往来、称之曰哈们歌革谷、';
_Eze39_12='以色列家葬尸、必历七月、以洁其地、';
_Eze39_13='斯土众民瘗之、而得令名、于我获荣之日、主耶和华言之矣、';
_Eze39_14='彼必简人恒巡斯土、瘗埋所遗于地之尸、以洁其地、历至七月、必巡察之、';
_Eze39_15='凡巡斯土者、见人之骨、则立志于旁、待葬者瘗之于哈们歌革谷、';
_Eze39_16='必名其邑曰哈摩那、如是俾地成洁、○';
_Eze39_17='主耶和华曰、人子欤、当告飞鸟野兽云、我于以色列山、为尔备大祭、尔其会集、自四方而来、食肉饮血、';
_Eze39_18='食勇士之肉、饮牧伯之血、以为牡绵羊、羔羊、牡山羊、牡牛、皆巴珊之肥畜、';
_Eze39_19='我为尔所宰之祭品、尔将饱食其脂、醉饮其血、';
_Eze39_20='尔于我席、将饫马与乘马者、勇士及诸战士、主耶和华言之矣、';
_Eze39_21='我必彰我荣于列邦、万民必见我所行之鞫、所加之罚、';
_Eze39_22='自是日而后、以色列家、必知我乃彼之上帝耶和华、';
_Eze39_23='列邦亦知以色列家之被虏、乃因其愆尤、彼获罪于我、故我掩面不顾、付之敌手、悉陨于刃、';
_Eze39_24='我依其污蔑罪恶而待之、掩面而不之顾、○';
_Eze39_25='主耶和华曰、我今必反雅各之俘囚、矜悯以色列全家、为我圣名而热中、';
_Eze39_26='迨彼安居故土、无人使之恐怖、必因干罪于我、怀惭负咎、';
_Eze39_27='在我导之归自列邦、集之出于敌国、我显为圣于彼、多邦目睹之时、';
_Eze39_28='我使之虏于列邦、复集之归于故土、不遗一人、彼则知我乃其上帝耶和华、';
_Eze39_29='我不复掩面、而不之顾、盖我以我神注于以色列家、主耶和华言之矣、';
_Eze40_1='我侪被虏之二十五年、正月十日、城陷后十四年、是日耶和华感我、导我至此、';
_Eze40_2='于上帝异象中、导我至以色列地、置于至高之山、山之南方、若有建筑城邑之状、';
_Eze40_3='既导我至、则见有人、其色若铜、手执麻绳、与量度之竿、而立于门、';
_Eze40_4='谓我曰、人子欤、我所示尔者、尔其目睹耳闻心思之、盖我导尔至此、乃为示尔此事、尔所见者、悉以告以色列家、○';
_Eze40_5='我见室外、四周有垣、其人执竿、竿长六肘、肘长、较之常肘再加一掌、乃量其垣、广一竿、高一竿、';
_Eze40_6='遂至东门、拾级登阶、量其门阈、广计一竿、其次亦广一竿、';
_Eze40_7='有守卫室、各深一竿、广一竿、守卫室相间五肘、内门之阈、广计一竿、与门廊相近、';
_Eze40_8='又量门内之廊、计亦一竿、';
_Eze40_9='复量门廊、深八肘、其柱二肘、门廊向室、';
_Eze40_10='东门之守卫室、左右各三、深广相同、左右之柱亦相同、';
_Eze40_11='入门之处、广十肘、长十三肘、';
_Eze40_12='左右之守卫室、深广各六肘、其前左右有栏、广一肘、';
_Eze40_13='又量门、自左守卫室之顶、至右守卫室之顶、广二十五肘、门各相向、';
_Eze40_14='又量众柱、共六十肘、门柱四周有院、延及门廊、';
_Eze40_15='自外门前、至内门之后廊前、计五十肘、';
_Eze40_16='诸守卫室、及门内四周之柱、各有窗、闭以斜棂、廊内四周亦有窗、柱上有棕树之状、○';
_Eze40_17='其人导我入外院、则见四周有室、地铺以石、上有守卫室三十、';
_Eze40_18='铺石之地在门侧、长与门同、是为下铺石地、';
_Eze40_19='又量自下门前至内院外、深百肘、东北皆然、';
_Eze40_20='又量外院向北之门、计其深广、';
_Eze40_21='其守卫室、左右各三、其柱其廊、与上所言之门相同、院长五十肘、广二十五肘、';
_Eze40_22='其窗其廊、及棕榭之状、俱循东门之度、登门之阶有七级、其前有廊、';
_Eze40_23='内院有门、东门北门相对、自彼门量至此门、计百肘、';
_Eze40_24='又导我南往、见有门南向、乃量其柱其廊、其度如前、';
_Eze40_25='门与廊四周有窗、与先量之窗相同、院长五十肘、广二十五肘、';
_Eze40_26='登门之阶有七级、其前有廊、柱上左右、有棕树之状、';
_Eze40_27='内院有门南向、自彼门至此门、向南量之、计百肘、○';
_Eze40_28='复导我由南门入内院、遂量南门、其度如前、';
_Eze40_29='其守卫室、其柱其廊、度亦如前、门与廊四周有窗、院长五十肘、广二十五肘、';
_Eze40_30='四周有廊、深二十五肘、广五肘、';
_Eze40_31='廊向外院、柱上有棕树之状、登门之阶有八级、';
_Eze40_32='又导我入内院、东向而量其门、其度如前、';
_Eze40_33='其守卫室、其柱其廊、度亦如前、门与廊四周有窗、院长五十肘、广二十五肘、';
_Eze40_34='廊向外院、柱上左右、有棕树之状、登门之阶有八级、';
_Eze40_35='又导我至北门量之、其度如前、';
_Eze40_36='量其守卫室、及柱与廊、四周有窗、院长五十肘、广二十五肘、';
_Eze40_37='廊向外院、柱上左右、有棕树之状、登门之阶有八级、○';
_Eze40_38='门内柱侧有小室、以涤燔祭之牲、';
_Eze40_39='门廊之内、左右各有二几、以宰燔祭补过祭赎罪祭之牲、';
_Eze40_40='廊外北向之门、其阶旁有二几、门廊之旁、亦有二几、';
_Eze40_41='门旁左右各四几、共八几、宰牲于上、';
_Eze40_42='亦有石凿之几四、为燔祭所用、长一肘有半、广一肘有半、高一肘、宰燔祭及他祭牲者、置所用之器于其上、';
_Eze40_43='有钩广约一掌、钉于廊内四周、几上置胙肉、';
_Eze40_44='内门之外、内院有室、为讴歌者所居、一在北门旁南向、一往东门旁北向、';
_Eze40_45='其人告我曰、南向之室、为守殿之祭司所居、';
_Eze40_46='北向之室、为守坛之祭司所居、即利未裔撒督子孙、诣耶和华而役事者居之、';
_Eze40_47='又量其院、长百肘、广百肘、其式维方、坛在室前、○';
_Eze40_48='又导我至室前之廊、而量其柱、左右各广五肘、其门左右、各广三肘、';
_Eze40_49='廊深二十肘、广十一肘、拾级而登、柱旁复有柱、左右各一、';
_Eze41_1='其人导我入殿、而量其柱、左右各广六肘、与帐幕同、';
_Eze41_2='入门之处广十肘、门旁左右、各五肘、乃量殿、深四十肘、广二十肘、';
_Eze41_3='其人遂进内殿、量入门处之柱、各广二肘、门广六肘、门旁左右、各七肘、';
_Eze41_4='亦量内殿、深二十肘、广二十肘、告我曰、此至圣所也、';
_Eze41_5='又量室墙六肘、室之四周、所有小室、各广四肘、';
_Eze41_6='小室有三层、共室三十、殿墙四周、又有小墙、小室附之、不与殿墙相接、';
_Eze41_7='小室愈高愈广、因殿四周之墙愈高愈狭、故殿亦愈高愈广、自下层至上层、由中层而登、';
_Eze41_8='我观殿之四周、有高基、小室之基、高足一竿、即六大肘、';
_Eze41_9='小室之外墙、厚五肘、其间有隙地、';
_Eze41_10='殿四周之小室间、其隙地广二十肘、';
_Eze41_11='小室之门、向乎隙地、一向北、一向南、四周隙地、各广五肘、';
_Eze41_12='西向隙地之前有室、广七十肘、深九十肘、四周之墙、厚五肘、';
_Eze41_13='遂量殿、深百肘、又量隙地、与室及墙、亦长百肘、';
_Eze41_14='殿前东向之隙地、亦百肘、○';
_Eze41_15='复量隙地前之室、与其左右之庑、各深百肘、';
_Eze41_16='内殿院廊、门阈及窗棂、环殿三层之庑、门阈相向、自地及窗、俱盖以板、窗亦悉闭、';
_Eze41_17='门之上、至殿之内外、墙之四周、咸有其度、';
_Eze41_18='制基路伯与棕树之状、二基路伯间有一棕树、基路伯各有二面、';
_Eze41_19='左有人面、向于棕树、右有狮面、向于棕树、室之四周皆如是、';
_Eze41_20='殿墙自地以至门上、制基路伯与棕树之状、';
_Eze41_21='殿之门柱、形制维方、至圣所前、其状与殿式同、';
_Eze41_22='有木制之坛、高三肘、长二肘、其隅其座其旁、俱以木制、其人告我曰、此乃耶和华前之几、';
_Eze41_23='殿与至圣所、各有一门、';
_Eze41_24='其门各有双扉、每扉分为二、可相转捩、';
_Eze41_25='殿门制基路伯与棕树之状、与墙上同、外廊之前、以木为阈、';
_Eze41_26='廊左右有窗棂、与棕树之状、殿之小室及阈、皆若是、';
_Eze42_1='又导我出而北往、至外院、入隙地相对之屋、在北向之室前、';
_Eze42_2='长百肘、广五十肘、其门向北、';
_Eze42_3='与内院二十肘之隙地、及外院铺石处相对、其间有庑三层、庑各相向、';
_Eze42_4='室前有道、广十肘、长百肘、其门向北、';
_Eze42_5='上层之室维狭、因上层之庑、较中下愈宽、';
_Eze42_6='庑有三层、无柱、不与外院相同、故上层之室、较中下维狭、';
_Eze42_7='室外有墙、与外院诸室相向、长五十肘、';
_Eze42_8='外院之室、长五十肘、殿前之室、长百肘、';
_Eze42_9='此室之下、有门东向、可自外院由此而入、';
_Eze42_10='院墙之南、隙地与屋之前、亦有室、';
_Eze42_11='室前有道、与向北之室相同、长广如一、出入之门、及其形制、与前式同、';
_Eze42_12='横墙之前、向东有道、道末有门、可由之而入、与向南诸室之门相同、';
_Eze42_13='其人告我曰、隙地前南北之室、俱为圣室、诣耶和华之祭司、可在彼食至圣之物、亦以至圣之物、与素祭补过祭赎罪祭、置于其所、盖斯处乃圣也、';
_Eze42_14='祭司入时、不可自圣所往外院、必先置供职之圣服于彼、易以他衣、后方出至民所、○';
_Eze42_15='其人量内室既竟、遂由东门之道、导我而出、量其四周、';
_Eze42_16='以竿量东方、长五百竿、';
_Eze42_17='以竿量北方、长五百竿、';
_Eze42_18='以竿量南方、长五百竿、';
_Eze42_19='转而向西、以竿量西方、长五百竿、';
_Eze42_20='量其四方、有墙环绕、长五百竿、广五百竿、以区别圣地与俗地、';
_Eze43_1='厥后、其人导我至向东之门、';
_Eze43_2='见以色列上帝之荣光、自东而至、声若众水漰渤、地因其荣光而焜耀、';
_Eze43_3='其状若我昔来灭城时、所见之异象、亦如在迦巴鲁河滨所见者、我则面伏于地、';
_Eze43_4='耶和华之荣光、由东向之门入室、';
_Eze43_5='神乃举我、导入内院、见耶和华之荣光充盈于室、';
_Eze43_6='我闻室中有与我言者、有人立于我侧、';
_Eze43_7='谕我曰、人子欤、此我设位之所、驻跸之城、我必永居以色列族中、以色列家及其君王、不复行邪淫、王尸于崇邱、污我圣名、';
_Eze43_8='置其门阈于我阈旁、置其门柱于我柱侧、彼我之间、祇间一垣、且行可恶之事、污我圣名、致我震怒、而歼灭之、';
_Eze43_9='今当去其邪淫、远徙王尸、我则永居其中、○';
_Eze43_10='人子欤、宜以此室示以色列家、使耻其罪、而度其式、';
_Eze43_11='彼若耻其所行、则以室之规模形式、出入之处、及诸形状、礼仪制造、与其法度示之、书之于册、俾众目睹、使彼循其规模、遵其法度而行、';
_Eze43_12='室在山巅、四周之界、俱为至圣、室之法度如是、○';
_Eze43_13='其坛之度、循其肘数、肘长、较之常肘再加一掌、坛基高一肘、边广一肘、四周有缘、广一掌、此为坛基、';
_Eze43_14='自基至下层之上边、高二肘、边广一肘、自下层至中层之上边、高四肘、边广一肘、';
_Eze43_15='复上为坛面、高四肘、上有四角、';
_Eze43_16='坛面长十二肘、广十二肘、其式维方、';
_Eze43_17='中层并边、共长十四肘、广十四肘、四周有缘、广半肘、其基四出一肘、阶级向东、○';
_Eze43_18='其人告我曰、人子欤、主耶和华云、此坛既成、献燔祭洒血于上之日、其例如左、';
_Eze43_19='主耶和华曰、利未人祭司、撒督之裔、近而奉事我者、尔必以一牡犊与之、为赎罪祭、';
_Eze43_20='取血衅坛四角、边之四隅、缘之四周、以赎坛而洁之、';
_Eze43_21='以赎罪之牡犊、焚于至圣所外、预定之处、';
_Eze43_22='翌日、必以无疵之牡山羊、献为赎罪祭、以洁祭坛、如用牡犊洁之然、';
_Eze43_23='洁坛既毕、当献牡犊一、牡绵羊一、纯洁无疵、';
_Eze43_24='奉至耶和华前、祭司洒以盐、献为燔祭于耶和华、';
_Eze43_25='历七日、每日备山羊一、为赎罪祭、又献牡犊一、牡绵羊一、纯洁无疵、';
_Eze43_26='历七日、为坛行赎罪之礼、使之成洁、如是区别为圣、';
_Eze43_27='七日既竟、八日而后、祭司则于斯坛、献尔曹之燔祭、及酬恩祭、我必悦纳尔、主耶和华言之矣、';
_Eze44_1='其人导我、返至圣所向东之外门、其门乃闭、';
_Eze44_2='耶和华谕我曰、斯门必闭而不启、人不得由之而入、盖以色列之上帝耶和华、由之而入、故必恒闭、';
_Eze44_3='惟君王可坐其内、在耶和华前食饼、必由门廊而入、亦由之而出、';
_Eze44_4='复导我由北门至室前、我见耶和华之荣光、充盈耶和华室、我则面伏于地、';
_Eze44_5='耶和华谕我曰、人子欤、我论耶和华室之礼仪法度、所告尔者、尔其注意、目视耳听、细察殿宇之入处、及圣所之出处、';
_Eze44_6='告悖逆之以色列家云、主耶和华曰、以色列家乎、尔所行可恶之事、可谓足矣、';
_Eze44_7='尔献饼脂血时、导心身未受割之外人、入我圣地、污我室、背我约、以增尔可恶之事、';
_Eze44_8='不守我圣物、乃立人代尔供我圣地之役事、';
_Eze44_9='主耶和华曰、心身未受割、居于以色列族中之外人、不得入我圣地、';
_Eze44_10='昔以色列族迷途时、有利未人远我、从事偶像、必负其罪、';
_Eze44_11='犹可在我圣地供役、守室之门、为民宰燔祭与他祭之牲、立于其前、以供役事、';
_Eze44_12='既在偶像前、为民供役、为以色列家之窒碍、陷之于罪、故我举手而言、彼必负其罪、主耶和华言之矣、';
_Eze44_13='彼不得诣我前、供祭司之职、亦不得近我至圣之物、必因所行可恶之事、而负其辱、';
_Eze44_14='然我立之守室、供诸役事于其中、○';
_Eze44_15='主耶和华曰、昔以色列族迷途离我时、利未人祭司、撒督之裔、尚守我圣所者、可近而奉事我、侍立我前、献脂与血于我、';
_Eze44_16='入我圣所、近我几前、而奉事我、供诸役事、';
_Eze44_17='彼入内院之门、必衣枲衣、在内院门及室、供职之时、勿衣羊毛、';
_Eze44_18='首戴枲巾、腰著枲裤、致汗之衣、俱勿服之、';
_Eze44_19='出至外院、以见民众、必解供职之衣、置于圣屋、易以他衣、免以圣服俾民成圣、';
_Eze44_20='勿薙首、勿长发、惟修以剪、';
_Eze44_21='祭司入内院时、不可饮酒、';
_Eze44_22='勿娶嫠妇弃妇、第娶以色列家之处女、或他祭司之嫠妇、';
_Eze44_23='当教我民区别圣与不圣、洁与不洁、';
_Eze44_24='有讼事必审鞫、按我律而断之、在我诸节期、必守我法律典章、亦守我安息日为圣、';
_Eze44_25='勿近尸、致自玷、惟为父母、子女兄弟、未嫁之姊妹、则可自玷、';
_Eze44_26='成洁之后、当计七日、';
_Eze44_27='入内院、诣圣所、以供役事之日、必献其赎罪祭、主耶和华言之矣、';
_Eze44_28='祭司必有其业、即我是也、勿在以色列中与之业、我为其业也、';
_Eze44_29='素祭补过祭赎罪祭、彼可得而食之、以色列中所献之物、悉归祭司、';
_Eze44_30='凡初熟之实、及所献之举祭、悉归祭司、初熟之麦屑、亦予祭司、俾福临于尔家、';
_Eze44_31='凡自毙与攫裂之物、或禽或兽、祭司不可食之、';
_Eze45_1='尔曹掣签分地为业、当献一区于耶和华、以为圣地、长二万五千肘、广一万肘、其界四周、俱为圣地、';
_Eze45_2='其中复别一区、以为圣所、长五百肘、广五百肘、其式维方、其外四周五十肘、以为隙地、';
_Eze45_3='于斯圣地、复量一区、长二万五千肘、广一万肘、其中必有圣所、乃为至圣、';
_Eze45_4='此乃斯土之圣地、必归于供役圣所、近前奉事耶和华之祭司、以为第宅及圣所之圣地、';
_Eze45_5='其一区、长二万五千肘、广一万肘、必归于殿中供役之利未人为业、建邑以居、';
_Eze45_6='所献圣地之旁、当定一区、广五千肘、长二万五千肘、以建邑、归于以色列全家、';
_Eze45_7='于所献之圣地、及建邑之地、左右相向之处、必归于君、西至国之西界、东至国之东界、长与圣地东西之界同、';
_Eze45_8='以色列中为君者、可得斯地为畿、免其复虐我民、余地则予以色列家、循其支派、○';
_Eze45_9='主耶和华曰、以色列君乎、斯已足矣、强暴苛虐、尔其去之、秉公行义、勿复占据民业、主耶和华言之矣、';
_Eze45_10='当有公权、公伊法、公罢特、';
_Eze45_11='伊法罢特、其量必均、伊法罢特、皆容贺梅尔十分之一、俱以贺梅尔为准、';
_Eze45_12='二十季拉为一舍客勒、五为五、十为十、五十舍客勒为一弥那、';
_Eze45_13='所当献之礼物如左、小麦一贺梅尔中、当献伊法六分之一、麰麦一贺梅尔中、亦献伊法六分之一、';
_Eze45_14='油之定数、一歌珥即一贺梅尔中、当献罢特十分之一、盖一贺梅尔为十罢特、';
_Eze45_15='在以色列润泽之草场、二百羔中、献一以为素祭燔祭、及酬恩祭、为民赎罪、主耶和华言之矣、';
_Eze45_16='斯土众民、各当以此礼物、奉于以色列君、';
_Eze45_17='其君之职、乃于节期月朔安息日、及以色列家诸节期、献燔祭素祭及灌祭、必备赎罪祭、素祭、燔祭、酬恩祭、为以色列家赎罪、○';
_Eze45_18='主耶和华曰、正月朔、必取无疵之牡犊一、以洁圣所、';
_Eze45_19='祭司取赎罪祭牲之血、衅室之门橛、坛边之四隅、及内院之门橛、';
_Eze45_20='七月朔、当为误犯罪、及无知而犯者、亦行此礼、以洁斯室、';
_Eze45_21='正月十四日、当守逾越节、七日为节期、食无酵饼、';
_Eze45_22='是日君必为己及斯土之民、备牡犊一、为赎罪祭、';
_Eze45_23='历节期之七日、为耶和华备无疵之牡犊七、牡绵羊七、以为燔祭、亦必日备牡山羊一、为赎罪祭、';
_Eze45_24='亦为各牡犊、各牡绵羊、备面一伊法、每面一伊法、加油一欣、以为素祭、';
_Eze45_25='七月望、守节期历七日、亦当如是而行、俱循赎罪祭、燔祭、素祭、及油之数、';
_Eze46_1='主耶和华曰、内院东向之门、六日间操作时、必闭之、惟安息日及月朔、必启之、';
_Eze46_2='君入、必由外门之廊、立于门柱之侧、祭司为备燔祭酬恩祭、君拜于门阈、然后出、而门不闭、至于日暮、';
_Eze46_3='斯土之民、于安息日月朔、必在是门阙、崇拜于耶和华前、';
_Eze46_4='安息日、君所献于耶和华之燔祭、乃无疵之绵羊羔六、牡绵羊一、';
_Eze46_5='亦备素祭、为牡绵羊面一伊法、为羔羊各随其力、每面一伊法、加油一欣、';
_Eze46_6='月朔所献者、乃无疵之牡犊一、及绵羊羔六、牡绵羊一、皆无疵者、';
_Eze46_7='亦备素祭、为牡犊面一伊法、为牡绵羊面一伊法、为羔羊各随其力、每面一伊法、加油一欣、';
_Eze46_8='君入、必由门廊之道、出亦由之、';
_Eze46_9='斯土之民、于诸节期、诣耶和华前时、凡由北门入而崇拜者、必由南门而出、由南门而入者、必由北门而出、不可返于所入之门、必直前而出焉、';
_Eze46_10='民入、君亦于其中而入、民出、君亦偕之、';
_Eze46_11='大会节期之素祭、为牡犊面一伊法、为牡绵羊面一伊法、为羔羊各随其力、每面一伊法、加油一欣、';
_Eze46_12='如君愿备燔祭、或酬恩祭、为乐献之祭、奉于耶和华、必为之启东向之门、献其燔祭、或酬恩祭、如安息日然、既出、则闭其门、';
_Eze46_13='日备一岁无疵之羔、以为燔祭、奉于耶和华、每晨备之、';
_Eze46_14='每晨必备素祭、面一伊法六分之一、油一欣三分之一和之、以为耶和华之素祭、循其常例、';
_Eze46_15='每晨必备羔羊、素祭及油、为恒献之燔祭、○';
_Eze46_16='主耶和华曰、如君锡物于子、则为子有、以为恒业、';
_Eze46_17='若以产业锡于臣仆、则为彼有、越届豁免之年、乃归于君、惟君之业、必归于子、';
_Eze46_18='君欲锡土于子、必取畿辅予之、勿逐民出其业、免我民失业而星散、○';
_Eze46_19='其人导我、由门旁之道而入、诣祭司北向之圣室、见其西有一所、';
_Eze46_20='遂告我曰、此乃祭司烹补过祭、赎罪祭、及炙素祭之所、免其携至外院、俾民成圣、';
_Eze46_21='复导我入外院、使我经行院之四隅、见每隅有院、';
_Eze46_22='院之四隅、各有环墙之院、长四十肘、广三十肘、四院之度维一、';
_Eze46_23='小院四周有廊、其下遍有烹饪之所、';
_Eze46_24='其人告我云、斯乃烹饪之室、庶民所献祭牲、室中供役者、必烹之于此、';
_Eze47_1='其人导我返至室门、其室东向、门阈之下、有水涌出、流于东方、由室右及坛南而下、';
_Eze47_2='遂导我自北门而出、由向东之道、折至外门、见水出于右、';
_Eze47_3='其人执绳、向东而出、量千肘、使我涉之、其水没踝、';
_Eze47_4='又量千肘、使我涉之、其水没膝、再量千肘、使我涉之、其水没腰、';
_Eze47_5='又量千肘、其水成河、我不得涉、盖水泛滥、可泳而不可涉矣、';
_Eze47_6='遂谓我曰、人子欤、尔见此乎、乃导我返于河滨、';
_Eze47_7='既返、则见河滨左右、林木繁多、';
_Eze47_8='其人谓我曰、此水流于东方、下至亚拉巴、而入于海、既入于海、海水变甘、';
_Eze47_9='此河所至之地、诸动物必得滋生、鳞族繁衍、斯水既至、海水变甘、所至之处、百物生焉、';
_Eze47_10='渔人必立河滨、自隐基底至隐以革莲、为张网之所、其中之鱼、种类俱备、厥数繁多、若大海之鱼然、';
_Eze47_11='惟其淤地水泽、水不变甘、留为斥卤、';
_Eze47_12='河滨左右、生长各树、其实可餐、其叶不凋、其果不断、因水出于圣所、月结新实、果可为食、叶可医疾、○';
_Eze47_13='主耶和华曰、尔分斯土为业、循以色列十二支派、其界如左、约瑟必得二区、';
_Eze47_14='昔我举手而言、以斯土锡尔列祖、尔必共分、得之为业、';
_Eze47_15='斯土北界、自大海、沿希特伦、至西达达境、';
_Eze47_16='哈马比罗他与西伯莲、西伯莲在大马色哈马二界之间、及浩兰旁之哈撒哈提干、';
_Eze47_17='自海至大马色界之哈萨以难、北以哈马为界、此为北界、';
_Eze47_18='东界在浩兰及大马色基列、与以色列地之间、乃约但河、自北界至东海量之、此为东界、';
_Eze47_19='南界自他玛至米利巴加低斯水、迄埃及溪、延及大海、此为南界、';
_Eze47_20='西界大海、自南界至哈马道、此为西界、';
_Eze47_21='当以斯土、循以色列支派而分之、';
_Eze47_22='掣签分地与尔、及旅尔中而生子之外人、斯人尔必视如以色列本族、彼必于以色列支派中、与尔共得地为业、';
_Eze47_23='外人旅于何支派中、尔必于彼以业给之、主耶和华言之矣、';
_Eze48_1='支派之名如左、在北界、由希特伦至哈马道、延及大马色界之哈萨以难、北向至于哈马、自东至西、为但所得之区、';
_Eze48_2='附但之界、自东至西、为亚设所得之区、';
_Eze48_3='附亚设之界、自东至西、为拿弗他利所得之区、';
_Eze48_4='附拿弗他利之界、自东至西、为玛拿西所得之区、';
_Eze48_5='附玛拿西之界、自东至西、为以法莲所得之区、';
_Eze48_6='附以法莲之界、自东至西、为流便所得之区、';
_Eze48_7='附流便之界、自东至西、为犹大所得之区、';
_Eze48_8='附犹大之界、自东至西、为尔所献之地、广二万五千肘、自东至西、长如他区之一、圣所必在其中、';
_Eze48_9='尔所献于耶和华之地、必长二万五千肘、广一万肘、';
_Eze48_10='所献之圣地、必归于祭司、北向长二万五千肘、东向广一万肘、西向广一万肘、南向长二万五千肘、耶和华之圣所、必在其中、';
_Eze48_11='斯地归于撒督之裔、区别为祭司、供我职事者、昔以色列族迷途时、彼不若利未人之迷罔、';
_Eze48_12='故附利未之界、所献之地、必归于彼、以为至圣之区、';
_Eze48_13='附祭司之地、利未人必得一区、长二万五千肘、广一万肘、';
_Eze48_14='此区归于耶和华为圣、利未人不可鬻之、不可易之、其土产之初实、不可归于他人、';
_Eze48_15='附此二万五千肘之区、所余一区、广五千肘、以为俗地、建邑筑室、亦为郊野、邑在其中、';
_Eze48_16='其度如左、东西四千五百肘、南北四千五百肘、';
_Eze48_17='邑郊、东西二百五十肘、南北二百五十肘、';
_Eze48_18='附于所献圣地、其余之区、东一万肘、西一万肘、与圣地相等、其土所产、归于邑中供役者为食、';
_Eze48_19='以色列支派、于邑中供役者、必耕种其地、';
_Eze48_20='所献之圣地、与建邑之地、其式维方、长二万五千肘、广二万五千肘、○';
_Eze48_21='圣地与邑地、左右余地、东二万五千肘、西二万五千肘、与圣地相等、必归于君、圣地圣室、必在其中、';
_Eze48_22='犹大便雅悯二界间之地、除利未人之区及邑地外、咸归于君、○';
_Eze48_23='其余支派、自东至西、为便雅悯所得之区、';
_Eze48_24='附便雅悯之界、自东至西、为西缅所得之要、';
_Eze48_25='附西缅之界、自东至西、为以萨迦所得之区、';
_Eze48_26='附以萨迦之界、自东至西、为西布伦所得之区、';
_Eze48_27='附西布伦之界、自东至西、为迦得所得之区、';
_Eze48_28='迦得之南界、自他玛至米利巴加低斯水、迄埃及溪、延及大海、';
_Eze48_29='尔当掣签、分于以色列支派为业之地、其所得之区即此、主耶和华言之矣、○';
_Eze48_30='邑之四方及门如左、北方四千五百肘、';
_Eze48_31='邑门依以色列支派之名名之、北向有三门、一流便门、一犹大门、一利未门、';
_Eze48_32='东方四千五百肘、有三门、一约瑟门、一便雅悯门、一但门、';
_Eze48_33='南方四千五百肘、有三门、一西缅门、一以萨迦门、一西布伦门、';
_Eze48_34='西方四千五百肘、有三门、一迦得门、一亚设门、一拿弗他利门、';
_Eze48_35='邑之四周、共计一万八千肘、是日以后、邑名曰耶和华在此、';
_Dan1_1='犹大王约雅敬三年、巴比伦王尼布甲尼撒、至耶路撒冷围之、';
_Dan1_2='主以犹大王约雅敬、及上帝室之器一分、付于其手、携器至示拿地、入于其神之庙、置于其神之库、';
_Dan1_3='王谕宦官长亚施毗拿、以以色列宗室、及显者中数人、携之而至、';
_Dan1_4='即少年无疵、美姿容、娴智慧、具知识、明格致、可侍于王宫者、教以迦勒底人之学术语言、';
_Dan1_5='王命日以己所用之膳、所饮之酒颁之、养之三年、届期侍于王前、';
_Dan1_6='中有犹大人但以理、哈拿尼雅、米沙利、亚撒利雅、';
_Dan1_7='宦官长易其名、称但以理曰伯提沙撒、称哈拿尼雅曰沙得拉、称米沙利曰米煞、称亚撒利雅曰亚伯尼歌、';
_Dan1_8='惟但以理立志、不以王膳与酒自污、遂求宦官长免其受污、';
_Dan1_9='上帝使但以理蒙恩惠怜恤于宦官长、';
_Dan1_10='宦官长谓但以理曰、我畏我主我王、既定尔之饮食、何可见尔形容憔悴、不及尔同年少者乎、若然、则于王前、使我莫保首领、';
_Dan1_11='宦官长委保傅、监理但以理、哈拿尼雅、米沙利、亚撒利雅、';
_Dan1_12='但以理谓之曰、请试尔仆、饭蔬饮水十日、';
_Dan1_13='后观我容、及食王膳少者之容、依尔所见而待尔仆、';
_Dan1_14='乃允斯事、试之十日、';
_Dan1_15='越十日、见其容、较食王膳少者、尤美而丰、';
_Dan1_16='保傅乃去所颁之膳与酒、食以菜蔬、';
_Dan1_17='此四少者、上帝赐以知识聪睿、精于文字学术、但以理洞悉诸启示及梦兆、';
_Dan1_18='届王所定少者入觐之期、宦官长引之见尼布甲尼撒、';
_Dan1_19='王与之言、见其中无及但以理、哈拿尼雅、米沙利、亚撒利雅者、遂侍于王前、';
_Dan1_20='王于所询智慧明哲之事、见其愈于举国之巫人术士十倍、';
_Dan1_21='但以理在彼、至古列王元年、';
_Dan2_1='尼布甲尼撒二年、王得梦、心烦不得寝、';
_Dan2_2='乃召巫人、术士卜筮、及迦勒底人咸至、为王说梦、众入、立于王前、';
_Dan2_3='王谓之曰、我得梦、中心烦扰、欲知梦兆维何、';
_Dan2_4='迦勒底人以亚兰方言奏王曰、愿王万岁、请以梦告仆、我则解之、';
_Dan2_5='王曰、我命已出、如尔不以梦、及其解告我、必解尔体、使尔室为粪场、';
_Dan2_6='如以梦及其解告我、则必自我而获品物、赏赉、及大尊荣、故当以梦及其解告我、';
_Dan2_7='彼复奏王曰、请以梦告仆、我则解之、';
_Dan2_8='王曰、我确知尔欲延其时、因知我命已出、';
_Dan2_9='如尔不以梦告我、祇以一法惩尔、因尔设诳言妄语告我、以待其时变易、尔其以梦告我、则知尔能解之、';
_Dan2_10='迦勒底人对曰、王之事、天下无能示之、从未有君王、主治者、掌权者、以此诘巫人术士、及迦勒底人者、';
_Dan2_11='王所诘者罕矣、除不居于形躯之神外、无能告王、';
_Dan2_12='王因之怒、忿甚、命歼巴比伦诸哲士、';
_Dan2_13='王命出、将诛哲士、则索但以理、及其同侪、欲杀之、';
_Dan2_14='王之侍卫长亚略出、欲杀巴比伦诸哲士、但以理以聪明审慎与之言、';
_Dan2_15='曰、王命何若是严急哉、亚略以情告之、';
_Dan2_16='但以理入觐、求王宽限、为王解之、○';
_Dan2_17='但以理归、以告同侪哈拿尼雅、米沙利、亚撒利雅、';
_Dan2_18='请其为此秘奥、求天上上帝矜悯、免但以理及其同侪、与其余之巴比伦哲士偕亡、';
_Dan2_19='于夜间异象中、此秘奥显示于但以理、但以理遂称颂天上上帝、';
_Dan2_20='曰、智慧能力悉属上帝、愿其名受颂美、永世靡暨、';
_Dan2_21='彼变更时日、废立君王、以智赐哲士、以识赐达人、';
_Dan2_22='显示隐微深奥之事、洞悉暗中所有、光与之偕、';
_Dan2_23='我列祖之上帝欤、我称谢颂美尔、锡我智能、以我侪之所求示我、俾知王事、';
_Dan2_24='但以理入、见王所命歼巴比伦哲士之亚略曰、勿歼巴比伦哲士、引我觐王、我必为王解之、○';
_Dan2_25='亚略急引但以理入觐王、奏曰、于犹大俘囚中、我得一人、彼将为王解之、';
_Dan2_26='王谓称伯提沙撒之但以理曰、我所得之梦与其解、尔能告我乎、';
_Dan2_27='但以理对曰、王所问之秘奥、哲士术士、巫人卜筮、不能告王、';
_Dan2_28='惟在天有上帝、显示秘奥、彼以末日必有之事、示尼布甲尼撒王、王在床所得之梦、及所见之异象乃此、';
_Dan2_29='王在床时、思未来之事、今显示秘奥者、以必有之事示尔、';
_Dan2_30='此秘奥显示于我、非因我有智慧、逾于众生、乃以梦兆告王、俾知心之所思、';
_Dan2_31='王见巨像、其形雄伟、辉煌特甚、立于王前、其状可惧、';
_Dan2_32='像首为精金、胸臂为银、腹股为铜、';
_Dan2_33='其胫为铁、其足半铁半泥、';
_Dan2_34='王视之、见一石、非人手所凿、击厥像半铁半泥之足而碎之、';
_Dan2_35='于是铁泥铜银与金俱碎、如夏日禾场之秕糠、为风飘扬、无从寻觅、击像之石、成为大山、遍盈天下、';
_Dan2_36='所梦若是、我今为王解之、';
_Dan2_37='王欤、尔为诸王之王、天上上帝以国以权、以能以荣赐尔、';
_Dan2_38='凡有居民之处、野兽飞鸟、悉付尔手、俾尔治之、金首即尔也、';
_Dan2_39='尔后将有一国兴起、亚于尔国、又有其三之国若铜、统辖天下、';
_Dan2_40='复有其四之国、坚刚似铁、夫铁能服百物而碎之、此国亦必行破坏如铁然、';
_Dan2_41='尔见其足与趾、半为陶人之泥、半为铁者、其国必分、尔见铁杂于泥、其国必有力如铁然、';
_Dan2_42='其趾半铁半泥、其国亦半强半弱、';
_Dan2_43='尔见铁杂于泥、其民必与异族混杂、惟彼此不相洽、如铁不与泥合然、';
_Dan2_44='当彼列王时、天上上帝必立一国、永不见灭、其权不归他族、将毁前之诸国、而尽灭之、其国恒存弗替、';
_Dan2_45='尔见有石、自山凿出、非由人手、击碎铁铜泥银及金、斯乃惟皇上帝以未来之事示王、其梦实真、所解诚确、';
_Dan2_46='尼布甲尼撒王遂面伏于地、拜但以理、命以礼物香品奉之、';
_Dan2_47='王语但以理曰、尔之上帝、诚为诸神之上帝、诸王之主、显示秘奥、使尔知此秘奥、';
_Dan2_48='王乃使但以理为大、加以重赉、立之治巴比伦全州、为巴比伦哲士之长、';
_Dan2_49='但以理求于王、王乃立沙得拉米煞亚伯尼歌、分理巴比伦州事、惟但以理侍于御门、';
_Dan3_1='尼布甲尼撒王制金像、高六十肘、广六肘、立于巴比伦州杜拉平原、';
_Dan3_2='遣使召诸方伯、大臣牧伯、刑官库司、议士士师、及诸州牧咸至、为尼布甲尼撒王所立之像、行敬奉之礼、';
_Dan3_3='于是方伯、大臣牧伯、刑官库司、议士士师、及诸州牧咸集、为尼布甲尼撒王所立之像、行敬奉之礼、俱立于像前、';
_Dan3_4='遒人大声呼曰、诸民诸国、诸方言者、今命尔曹、';
_Dan3_5='尔于何时、闻角箫琵琶琴瑟笙、及各乐器之音、即当伏拜尼布甲尼撒王所立之金像、';
_Dan3_6='凡不伏拜者、即时投于烈火之炉、';
_Dan3_7='诸民闻角箫琵琶琴瑟、及各乐器之音时、诸民诸国、诸方言者、遂伏拜尼布甲尼撒王所立之金像、';
_Dan3_8='时、有迦勒底数人、进前控犹大人、';
_Dan3_9='奏尼布甲尼撒王曰、愿王万岁、';
_Dan3_10='王欤、尔曾颁诏、凡闻角箫琵琶琴瑟笙、及各乐器之音、当伏拜金像、';
_Dan3_11='凡不伏拜者、必投于烈火之炉、';
_Dan3_12='有犹大数人、沙得拉、米煞、亚伯尼歌、乃王所立、以理巴比伦州事者、王欤、斯人不尊重尔、不事尔神、不拜尔所立之金像、';
_Dan3_13='尼布甲尼撒怒、忿甚、命携沙得拉米煞亚伯尼歌至、遂携之至于王前、';
_Dan3_14='尼布甲尼撒谓之曰、沙得拉、米煞、亚伯尼歌、尔曹不事我神、不拜我所立之金像、乃故意乎、';
_Dan3_15='今尔闻角箫琵琶琴瑟笙、及各乐器之音、愿伏拜我所制之像、则可、若不拜之、必即时投于烈火之炉、何神能拯尔于我手耶、';
_Dan3_16='沙得拉米煞亚伯尼歌对曰、尼布甲尼撒欤、斯事、我侪无庸答尔、';
_Dan3_17='果尔、我所事之上帝、能拯我于烈火之炉、亦必拯我于尔手、';
_Dan3_18='即不然、王当知我决不事尔神、不拜尔所立之金像、';
_Dan3_19='尼布甲尼撒怒甚、向沙得拉米煞亚伯尼歌变色、命爇其炉、烈较寻常七倍、';
_Dan3_20='亦命军中壮士数人、缚沙得拉米煞亚伯尼歌、投诸烈火之炉、';
_Dan3_21='三人被缚、仍衣裤袍与亵服、及他衣、投于烈火之炉、';
_Dan3_22='因王命孔亟、其炉甚热、投沙得拉米煞亚伯尼歌之人、俱为火焰所毙、';
_Dan3_23='沙得拉米煞亚伯尼歌三人被缚、堕于烈火之炉、';
_Dan3_24='时、尼布甲尼撒王骇异、急起、谓议士曰、我所缚而投于火者、非三人乎、对曰、王欤、是也、';
_Dan3_25='王曰、我见四人、不缚不伤、游于火中、其四者之貌、有若神子、';
_Dan3_26='尼布甲尼撒近烈火之炉门曰、至上上帝之仆、沙得拉米煞亚伯尼歌欤、其出而前、三人即自火中出、';
_Dan3_27='方伯大臣牧伯、及王之议士咸集、见此三人、火不能伤其身、首发不焦、衣服不变、火燎之臭、亦未及之、';
_Dan3_28='尼布甲尼撒曰、沙得拉米煞亚伯尼歌之上帝、宜颂美焉、遣其使救赖之之仆、彼背王命、自舍其身、于其上帝外、不事他神、而崇拜之、';
_Dan3_29='我今颁诏、各民各国、各方言者、凡谤沙得拉米煞亚伯尼歌之上帝、必解其体、使其室为粪场、盖无他神能行拯救若是、';
_Dan3_30='王遂升沙得拉米煞亚伯尼歌于巴比伦州、';
_Dan4_1='尼布甲尼撒王诏天下诸民诸国、诸方言者曰、愿尔平康增益、';
_Dan4_2='至上上帝于我所行之神迹奇事、我以宣之为善、';
_Dan4_3='大哉其神迹、伟哉其奇事、其国永存、其权历世弗替、○';
_Dan4_4='我尼布甲尼撒安居于我室、畅遂于我宫、';
_Dan4_5='爰得一梦、令我畏惧、在床所思、暨所得之异象、使我烦扰、';
_Dan4_6='乃命引巴比伦哲士、咸诣我前、为我解梦、';
_Dan4_7='于是巫人术士、迦勒底人、卜筮皆至、我告以梦、彼未为我解之、';
_Dan4_8='终有但以理、依我神之名、称曰伯提沙撒、为圣神之灵所感者、至于我前、我以梦告之曰、';
_Dan4_9='巫师长伯提沙撒欤、我知圣神之灵寓于尔中、秘奥无足难尔、其告我所得之梦象、为我解之、';
_Dan4_10='我在床所得之异象若是、见有一树、植于地中、其干高甚、';
_Dan4_11='其树生长坚刚、高凌霄汉、四极见之、';
_Dan4_12='其叶秀茂、厥果繁多、足供众生、野兽伏于其荫、飞鸟栖于其枝、凡有血气者、由之得食、';
_Dan4_13='我在床所得之异象、见一儆醒之圣使、自天而降、';
_Dan4_14='大声呼曰、伐其树、斫其枝、摇落其叶、播散其果、使兽离其下、使鸟去其枝、';
_Dan4_15='惟留其根于地、在田野青草之间、束以铜铁之索、湿以天露、俾与野兽共啮地草、';
_Dan4_16='变其人心、予以兽心、历至七期、';
_Dan4_17='此乃儆醒者所定、圣使所命、使生民咸知至上者治世人之国、随意畀人、立人间之至卑者主之、';
_Dan4_18='我尼布甲尼撒王所得之梦即此、伯提沙撒欤、尔其解之、我国中诸哲士、不能为我解、惟尔能之、盖圣神之灵寓于尔中也、○';
_Dan4_19='称伯提沙撒之但以理、愕然顷之、中心烦扰、王曰、伯提沙撒欤、勿以梦及其解烦扰、伯提沙撒对曰、我主欤、愿此梦应于憾尔者、其解应于尔敌、';
_Dan4_20='尔所见之树、生长坚刚、高凌霄汉、四极见之、';
_Dan4_21='其叶秀茂、厥果繁多、足供众生、野兽伏于其下、飞鸟栖于其枝、';
_Dan4_22='王欤、生长坚刚者尔也、尔之高大、凌乎霄汉、尔之权势、及于地极、';
_Dan4_23='王见儆醒之圣使、自天而降曰、伐其树而毁之、惟留其根于地、在田野青草之间、束以铜铁之索、湿以天露、俾与野兽共啮乎草、历至七期、';
_Dan4_24='王欤、其解若是、至上者所命定、临于我主我王、';
_Dan4_25='尔将被逐、离乎人群、与野兽同居、啮草如牛、为天露所濡、历至七期、迨尔知至上者治世人之国、随意畀人、';
_Dan4_26='既命留树之根、乃谓迨尔知天操其权、则尔国复归于尔、';
_Dan4_27='王欤、请纳我谏、去过而行义、绝恶而恤困、庶可延长绥安、';
_Dan4_28='凡此皆应于尼布甲尼撒王、';
_Dan4_29='越十二月、王游于巴比伦王宫、';
_Dan4_30='曰、此非大巴比伦、我以大能大力建为王都、彰我威荣乎、';
_Dan4_31='言未竟、自天有声曰、尼布甲尼撒王欤、有言告尔、国位已离尔矣、';
_Dan4_32='尔将被逐、离乎人群、与野兽同居、啮草如牛、历至七期、迨尔知至上者治世人之国、随意畀人、';
_Dan4_33='斯言即时验于尼布甲尼撒、被逐离乎人群、啮草如牛、身为天露所濡、迨及发长若鹰毛、甲长若鸟爪、';
_Dan4_34='厥期既尽、我尼布甲尼撒举目望天、灵性遂复、乃称谢至上者、颂美尊崇永生者、其权永存、其国历世弗替、';
_Dan4_35='地上居民、悉若无有、彼于天上军旅、地上亿兆、随意而行、无能阻其手、或诘之曰、尔何为者、';
_Dan4_36='是时我灵性已复、我仍得威严光辉、致国获荣、我之议士大臣、再朝觐我、我复坚立于国位、威势增益于我躬、';
_Dan4_37='今我尼布甲尼撒、颂美称扬尊崇天上之王、其所行者、悉为真实、其道公义、惟骄泰而行者、则降而卑之、';
_Dan5_1='伯沙撒王为其大臣千人、设具盛筵、对之饮酒、';
_Dan5_2='伯沙撒畅饮之际、命取其父尼布甲尼撒自耶路撒冷殿中、所取之金银器皿、王及大臣后妃、以之而饮、';
_Dan5_3='遂取自耶路撒冷上帝殿中、所取之金器至、王及大臣后妃、以之而饮、';
_Dan5_4='彼众饮酒、颂赞金银铜铁木石之神、';
_Dan5_5='维时、有人手之指显见、书文于王宫粉壁、灯台相对之处、王见书文之手、';
_Dan5_6='王变乎色、中心烦扰、腰骨脱节、两膝相触、';
_Dan5_7='乃大声而呼、命召术士、迦勒底人、卜筮咸入、王告巴比伦哲士曰、读斯文为我解之者、必身衣绛袍、项垂金索、治国职居其三、';
_Dan5_8='王之哲士咸入、而莫能读其文、为王解之、';
_Dan5_9='伯沙撒王忧甚而色变、大臣犹豫、';
_Dan5_10='太后因王与大臣所言、乃入宴室曰、愿王万岁、勿中怀烦扰、而变乎色、';
_Dan5_11='尔国中有一人焉、圣神之灵寓于其中、尔父之时、见其通明、聪睿、智慧、若神之智、尔父尼布甲尼撒王、立之为巫人术士、迦勒底人、卜筮之长、';
_Dan5_12='其名但以理、王称之为伯提沙撒、心性佳妙、有智慧聪睿、且能解梦兆、明隐语、释秘奥、今召之至、彼必解之、○';
_Dan5_13='但以理被引诣王、王谓之曰、昔我王父自犹大所虏之犹大俘囚、尔即其中之但以理乎、';
_Dan5_14='我闻神明之灵寓于尔中、具有通明聪睿、美妙之智慧、';
_Dan5_15='今诸哲士术士、引至我前、使读斯文、为我解之、而不能解、';
_Dan5_16='我闻尔善解、而释秘奥、尔果能读斯文、为我解之、必身衣绛袍、项垂金索、治国职居其三、';
_Dan5_17='但以理对曰、尔馈可反于己、尔赉可锡他人、虽然、我必为王读斯文而解之、';
_Dan5_18='王欤、至上上帝以国位大权、尊荣威严、锡尔父尼布甲尼撒、';
_Dan5_19='因上帝所赐之大权、诸民诸国、诸方言者、咸战栗畏惧于其前、生杀升降、随其所欲、';
_Dan5_20='惟其心骄傲、其性刚愎、泰然而行、乃黜其王位、夺其尊荣、';
_Dan5_21='被逐离乎人群、心变如兽、与野驴同居、啮草如牛、身为天露所濡、迨知至上上帝治世人之国、随意立人主之、';
_Dan5_22='伯沙撒欤、尔乃其子、虽知此事、而心不自卑、';
_Dan5_23='惟自高而抗天上之主、取其室中之器、至于尔前、尔与大臣后妃、用以饮酒、颂美金银铜铁木石之神、即无见无闻无知者、至于掌尔气息、定尔道途之上帝、则不尊荣之、';
_Dan5_24='故上帝使手出于其前、而书此文、';
_Dan5_25='其文曰、弥尼、弥尼、提客勒、乌法珥新、';
_Dan5_26='其解曰、弥尼者、上帝数尔国祚、使之永终也、';
_Dan5_27='提客勒者、尔衡于权、而见亏缺也、';
_Dan5_28='毗勒斯者、尔国分裂、畀于玛代波斯人也、';
_Dan5_29='伯沙撒遂命以绛袍衣但以理、以金索垂其项、颁诏使之治国、职居其三、';
_Dan5_30='是夕迦勒底王伯沙撒见杀、';
_Dan5_31='玛代人大利乌得其国、时年六十有二、';
_Dan6_1='大利乌悦立方伯百二十人、分治全国、';
_Dan6_2='更立宰辅三人、但以理居其一、俾方伯述职于其前、免王受损、';
_Dan6_3='但以理心性佳妙、愈于其他宰辅、及诸方伯、王欲立之治理全国、';
_Dan6_4='宰辅方伯、索但以理政事之失以讼之、惟但以理忠诚、无错无谬、无隙可乘、';
_Dan6_5='其人相语曰、除但以理遵其上帝之法而外、我侪不得其隙以讼之、';
_Dan6_6='宰辅方伯咸集、诣王奏曰、愿大利乌王万岁、';
_Dan6_7='国之宰辅、督臣方伯、议士牧伯会议、请降诏谕、立一禁令、三旬之内、惟王是求、此外、凡求神与人者、必投之狮洞、';
_Dan6_8='请王立此禁令、签押其文、俾不得改、循玛代波斯人之例、不可更易、';
_Dan6_9='王乃签押、立此禁令、';
_Dan6_10='但以理知王签押此文、则归其家、其室之牖、启向耶路撒冷、屈膝而跪、日凡三次、祷告称谢其上帝、同于往日、';
_Dan6_11='彼众会集、见但以理祷告祈求于其上帝前、';
_Dan6_12='遂诣王、论其禁令曰、王欤、尔非签押禁令、三旬之内、惟王是求、此外、凡求神与人者、必投之狮洞乎、王曰、诚有其事、循玛代波斯人之例、不可更易、';
_Dan6_13='众对王曰、王欤、犹大俘囚中之但以理、不尊重尔、不遵尔所签押之禁令、每日祈祷三次、';
_Dan6_14='王闻此言、忧甚、决志救但以理、苦筹至于日没、';
_Dan6_15='彼众会集、诣王奏曰、王欤、当知玛代波斯人之例、凡王所立之禁令典章、不可更易、';
_Dan6_16='王乃出命、则携但以理至、投于狮洞、王谓但以理曰、尔所恒事之上帝必救尔、';
_Dan6_17='遂移石于洞口、王封以己玺、又钤以大臣之章、使处但以理之旨、不得更易、';
_Dan6_18='王乃返宫、终夜禁食、彻乐于其前、亦不成寐、';
_Dan6_19='翌日夙兴、急往狮洞、';
_Dan6_20='既近于洞、哀声呼但以理曰、维生上帝之仆但以理欤、尔恒事之上帝、能救尔脱于狮害乎、';
_Dan6_21='但以理对曰、愿王万岁、';
_Dan6_22='我之上帝遣其使箝狮口俾不伤我、以我于其前无罪、在王前亦未行不善也、';
_Dan6_23='王喜甚、命取但以理出洞、遂取之出、其身毫无所伤、因信赖其上帝也、';
_Dan6_24='王命既出、遂曳讼但以理之人、及其妻孥、投于狮洞、未至洞底、狮即攫之、尽碎其骨、○';
_Dan6_25='大利乌王诏天下诸民诸国、诸方言者曰、愿尔平康增益、';
_Dan6_26='我今降诏、谕我全国人民、当于但以理之上帝前、战栗畏惧、彼乃维生永存之上帝、其国永不见灭、其权至于终极、';
_Dan6_27='彼施拯救、在天在地、行神迹奇事、今救但以理脱于狮势、';
_Dan6_28='但以理于大利乌及波斯人古列在位时、俱得亨通、';
_Dan7_1='巴比伦王伯沙撒元年、但以理得梦、在床见异象、遂书其梦、述其大略、';
_Dan7_2='曰、我夜见异象、天之四风骤起、与大海相搏、';
_Dan7_3='有四巨兽、自海而出、其状各殊、';
_Dan7_4='其一若狮、有鹰之翼、我视之、见其翼被拔、厥兽被举而起、立以二足如人、且得畀以人心、';
_Dan7_5='其次之兽若熊、半身侧立、其口齿间、衔三胁骨、有谓之曰、起、吞噬多肉、';
_Dan7_6='厥后、又见一兽若豹、背有四鸟翼、兽亦有四首、得赐以权、';
_Dan7_7='此后于夜间异象中、我见其四之兽、可畏可惧、极强有力、亦有铁牙甚巨、吞噬碎裂、足践所余、与前诸兽迥异、首有十角、';
_Dan7_8='我思维其角时、见一小角生于其中、前角中之三角、为小角所拔、小角有目若人、有口出言夸大、';
_Dan7_9='我视之、见有座设立、一年高者坐焉、衣皓如雪、发洁若纯粹之羊毛、火炎其座、烈焰其轮、';
_Dan7_10='火川出于其前、服役者千千、侍立者万万、鞫事已备、书卷悉展、';
_Dan7_11='其时我因小角出言夸大、则注目而视、迨至其兽见杀、其身被毁、为火所焚、';
_Dan7_12='所余之兽、其权被夺、惟延其生、以待时期、';
_Dan7_13='我于夜间异象中、又见一人若人子者、乘天云而来、诣年高者、被引至于其前、';
_Dan7_14='乃锡以权、与荣与国、使诸民诸国、诸方言咸事之、其权恒存弗替、其国永不见灭、○';
_Dan7_15='我但以理心忧于中、所见之异象、令我烦扰、';
_Dan7_16='我乃就一侍者、询诸事之实、彼以之告我、为我解其义曰、';
_Dan7_17='此四巨兽即四王、将出于世者、';
_Dan7_18='惟至上者之圣民、必承其国、以为己有、永世靡暨、';
_Dan7_19='我欲知第四兽之实、以其异于他兽、甚可畏惧、其牙为铁、其爪为铜、吞噬碎裂、足践所余、';
_Dan7_20='又欲知其首之十角、及生于其中之一角、使三角坠于其前者、是角有目、有口出言夸大、其状大于他角、';
_Dan7_21='我视之、见斯角与圣民战而获胜、';
_Dan7_22='迨年高者至、为至上者之圣民伸冤、圣民得国之期已届、';
_Dan7_23='侍者曰、第四兽、即在世之第四国、异于诸国、将吞噬天下、践而碎之、';
_Dan7_24='其十角即十王、将由此国而兴、其后有一王起、异于前者、将服三王、';
_Dan7_25='彼出言逆至上者、销磨其圣民、意欲改易节期法律、圣民将付于其手、历一载二载半载、';
_Dan7_26='鞫事已备、必夺其权、毁之灭之、至于终极、';
_Dan7_27='惟国与权、及天下万邦之尊显、必咸畀于至上者之圣民、其国为永久之国、凡秉权者、必服事顺从之、';
_Dan7_28='其言至此而竟、我但以理中怀烦扰、容色改变、惟存此事于心、';
_Dan8_1='伯沙撒王三年、我但以理于前见异象后、复见异象、';
_Dan8_2='其时、我恍若在以拦州、书珊宫、我于异象中、在乌莱河滨、';
_Dan8_3='我举目而观、见牡绵羊一、立于河滨、有二角、二角俱高、此高于彼、高者后出、';
_Dan8_4='我见其羊、向西向北向南而触、凡兽莫能御之、亦莫能施拯救于其手、彼乃随意而行、自为强大、';
_Dan8_5='我思维时、见牡山羊一、自西而来、遍行天下、足不履地、两目间有一卓荦之角、';
_Dan8_6='诣我所见立于河滨、二角之牡绵羊、奋怒疾趋、而力触之、';
_Dan8_7='我见其既近、盛怒而触之、折其二角、牡绵羊无力抵御、乃仆之于地、而蹂躏之、无能拯牡绵羊而脱之、';
_Dan8_8='牡山羊自大特甚、其强壮时、巨角断折、有四卓荦之角代出、向天四方、';
_Dan8_9='其一又生小角、渐成极大、向南向东、亦向荣美之地、';
_Dan8_10='渐即高大、及于天象、天象星宿、有被掷于地者、加以蹂躏、';
_Dan8_11='彼乃自大、而敌天象之君、去其日献之祭、倾其圣所、';
_Dan8_12='因讨罪而得军、以敌日献之祭、委弃真理于地、随意而行、无不利达、';
_Dan8_13='我闻一圣者宣言、又有一圣者询之曰、异象所示、论去日献之祭、与行毁灭之罪、且付圣所与军旅、而受足践、其事延至何时、';
_Dan8_14='对曰、迨至二千三百昼夜、圣所乃得洁清、○';
_Dan8_15='我但以理既睹此异象、欲明其义、见有一立于我前者、其貌若人、';
_Dan8_16='亦闻乌莱河两岸之间、有人声呼曰、加百列欤、其使斯人知此异象、';
_Dan8_17='彼遂近我所立之处、既至、我则惧、面伏于地、彼谓我曰、人子欤、其知此异象、因关乎末期也、';
_Dan8_18='彼与我言时、我乃沉睡、面伏于地、彼抚我、使我起立、';
_Dan8_19='曰、我以震怒末期、所有之事示尔、盖此异象、乃关末日之定期也、';
_Dan8_20='尔所见二角之牡绵羊、即玛代波斯二王、';
_Dan8_21='牡山羊即希腊王、其两目间之巨角、乃其元王、';
_Dan8_22='巨角断折、四角代出、即由其国、将有四国崛兴、惟权不及于彼、';
_Dan8_23='四国末期、悖逆之人、罪恶贯盈、有一王兴、其貌猛厉、能明秘奥、';
_Dan8_24='将执大权、非由己力、彼必施行毁灭、异于寻常、随意而行、无不利达、毁灭有能者、爰及圣民、';
_Dan8_25='彼用权术、成其诡谲、中心自大、乘民安居、多行歼灭、且起而抗逆万君之君、然终必见折、非由人手、';
_Dan8_26='所示尔昼夜日数之异象乃真、惟当封之、盖关乎多日之后也、';
_Dan8_27='我但以理昏迷、疾病数日、后乃起理王事、我骇诧此异象、无人明其意焉、';
_Dan9_1='玛代族、亚哈随鲁子大利乌立为王、治迦勒底人之国、';
_Dan9_2='元年、我但以理阅书所载、知耶和华谕先知耶利米之言、耶路撒冷荒芜、历七十年乃满、';
_Dan9_3='我决意以祷告祈求、禁食衣麻蒙灰、寻主上帝、';
_Dan9_4='遂祷我上帝耶和华、认罪曰、主欤、尊大可畏之上帝、爱主而遵主命者、为之践约施恩、';
_Dan9_5='我侪犯罪乖戾、行恶悖逆、离尔训词律例、';
_Dan9_6='未听尔仆诸先知、奉尔之名告我君王、牧伯列祖、及国中庶民之言、';
_Dan9_7='主欤、惟尔为义、我则蒙羞、有如今日、犹大人、耶路撒冷居民、及以色列众、因其获罪于尔、或远或近、被驱至于诸国、';
_Dan9_8='主欤、我与我之君王、牧伯列祖、因获罪于尔、俱蒙羞耻、';
_Dan9_9='我主我上帝、恒怀矜悯赦宥、而我侪悖逆之、';
_Dan9_10='不听我上帝耶和华之言、不行尔藉尔仆诸先知所示我之法律、';
_Dan9_11='以色列全族干犯尔律、转而离尔、不听尔言、故上帝仆摩西律中、所载之咒诅誓词、临于我躬、以我获罪于上帝也、';
_Dan9_12='彼对我侪、及鞫我之士师所言者、今则成之、而降大灾于我、耶路撒冷所遘之灾、天下未尝遭焉、';
_Dan9_13='斯灾临我、乃依摩西律中所载、而我犹不求恩于我上帝耶和华、弃离我之罪愆、洞悉尔之真道、';
_Dan9_14='故耶和华顾视、而降此灾于我、盖我上帝耶和华所行、无不公义、惟我不听其言、';
_Dan9_15='主我之上帝欤、昔以巨能之手、导尔民出埃及、而得声誉、有如今日、惟我犯罪行恶、';
_Dan9_16='主欤、愿依尔仁义、使尔忿怒、转离尔邑耶路撒冷、即尔圣山、今因我侪之罪、及我列祖之愆、耶路撒冷与尔民、为四周之人所辱、';
_Dan9_17='我上帝欤、请听尔仆之祷告祈求、为尔之故、以尔容光、照尔荒寂之圣所、';
_Dan9_18='我上帝欤、求尔倾耳而听、启目视我荒芜之区、及以尔名而称之邑、我陈所祈于尔前、非因己义、乃因尔之鸿慈也、';
_Dan9_19='主欤、听之、主欤、宥之、主欤、俯听而施行之、我上帝欤、为尔之故、勿延缓、盖斯邑斯民、俱以尔名而称也、○';
_Dan9_20='我尚出言祈祷、自认己罪、及我民以色列之罪、为我上帝圣山、陈所祈于我上帝耶和华前、';
_Dan9_21='祈祷之际、献晚祭时、我前于异象中、所见之加百列、疾飞诣我、';
_Dan9_22='与我言而诲我曰、但以理欤、今我出而至此、锡尔聪明智慧、';
_Dan9_23='尔始祈时、有命出、我则来示尔、盖尔大蒙眷爱、当思维斯事、而明其异象、';
_Dan9_24='为尔民与尔圣邑、已定以七日为期、以七十相乘、用是遏过犯、除罪戾、涤愆尤、彰永义、证异象及预言、膏至圣者、';
_Dan9_25='尔当知觉、自初命复建耶路撒冷、至有受膏之君、必历七日、相乘以七、又历七日、乘以六十二、其邑必复建、且有街有濠、斯时必际困难、';
_Dan9_26='七日乘以六十二后、受膏者必见绝、空诸所有、且有一君之民将至、毁城及圣所、其终若为洪水所淹、战鬬至终、荒芜已定、';
_Dan9_27='彼与多人将立坚约、历至七日、一七之间、使祭祀与祭品俱息、残贼者藉可憎之翼而来、且有忿怒、倾于行毁灭者、至于所定之末期、';
_Dan10_1='波斯王古列三年、有一事示但以理、称伯提沙撒者、其事诚确、关乎大战、但以理洞悉其事、明此异象、';
_Dan10_2='维时、我但以理忧戚、历三七日、';
_Dan10_3='不御美食、酒肉不入于口、不膏我身、盈三七日之期、';
_Dan10_4='正月二十四日、我在希底结大河之滨、';
_Dan10_5='举目而观、见一人衣枲衣、腰束乌法精金、';
_Dan10_6='身若碧玉、面若闪电、目若火炬、手足若磨光之铜、声若群众之声、';
_Dan10_7='我但以理独见此异象、偕我者未见之、惟大战栗、遁逃自匿、';
_Dan10_8='遗我独在、见此大异象、身力无存、容色灰变、精力尽废、';
_Dan10_9='然我犹闻其言之声、既闻之、则沉睡、面伏于地、';
_Dan10_10='有手抚我使起、我以膝与掌、抵地而动摇、';
_Dan10_11='其人谓我曰、大蒙眷爱之但以理欤、我今奉遣就尔、当明我所语尔之言而起立、彼既言此、我则颤然而立、';
_Dan10_12='又谓我曰、但以理欤、勿惧、自尔初日、决志欲明斯事、自卑于尔上帝前、尔言升闻矣、我因尔言而至、';
_Dan10_13='惟波斯国之君、阻我二十一日、而君长之一米迦勒前来助我、我则无庸留于波斯王所、';
_Dan10_14='今我来此、俾尔知尔民末日所遭之事、盖此异象、历多日始应也、';
_Dan10_15='彼以此言告我、我则俯首视地、默尔无言、';
_Dan10_16='有状若人者扪我唇、我则启口、谓立我前者曰、我主欤、我因异象、忧苦转加我身、精力无存、';
_Dan10_17='我主之仆、焉得与我主言乎、斯时我力尽废、我气俱无、';
_Dan10_18='又有状若人者抚我、壮我、';
_Dan10_19='曰、大蒙眷爱者欤、勿惧、愿尔平康、强乃心、壮乃志、彼与我言、我则得力、曰、请我主言之、以尔壮我也、';
_Dan10_20='彼曰、我之诣尔、尔知其故乎、今我将返、与波斯之君战、我既去、希腊之君必至、';
_Dan10_21='惟真经所载者、我将示尔、除尔君米迦勒外、无有奋勇、助我御之者也、';
_Dan11_1='玛代王大利乌元年、我尝兴起、助而壮之、';
_Dan11_2='今我以真实示尔、波斯国犹有三王崛兴、其四者较为富饶、迨其因富而强、则怂恿群众、以攻希腊国、';
_Dan11_3='将有英勇之王崛兴、以大权施治、随意而行、';
_Dan11_4='彼既兴起、其国乃裂、依天之四风而分之、不传其裔、其权不如昔日、盖其国必见拔、归于外人、';
_Dan11_5='南方之王、与其军长之一俱强、惟此军长、较之尤强、而秉国钧、其权甚大、';
_Dan11_6='越数年、彼此结盟、南方之公主、将归于北方之王、以图敦睦、而公主之力必不久、北王之权亦不存、公主及其侍从、与生之者、暨当时助之者俱被陷焉、';
_Dan11_7='惟自公主本族、将挺生一人、以嗣其位、统率军旅、入北王之保障、攻而胜之、';
_Dan11_8='掠其神像铸像、金银宝器、携至埃及、数年之间、不攻北王、';
_Dan11_9='厥后、北王必侵南王之境、而返故土、';
_Dan11_10='其子备战、大集军旅而来、势若洪水泛滥、以攻南王之保障、';
_Dan11_11='南王震怒而出、陈列大军、与北王战、北军付于其手、';
_Dan11_12='既集其众、心则骄侈、仆敌数万、而不终强、';
_Dan11_13='北王还、复集军旅、较前尤众、越数年、率大军及辎重甚多而至、';
_Dan11_14='其时将有多人、起攻南王、民中强暴者亦起、欲使异象得应、然必陨亡、';
_Dan11_15='于是北王必至、筑营垒、取坚城、南方之军、不能御之、其选兵亦无力以御焉、';
_Dan11_16='来攻之者、随意而行、无能御之、彼必立于荣美之地、手操毁灭之权、';
_Dan11_17='决志以其全国之力而至、与之修好、以女妻之、欲倾其国、然其计不成、无所裨益、';
_Dan11_18='厥后、转向洲岛、而多取之、第有军长、必洒其所施之辱、以之加于其身、';
_Dan11_19='遂转向故土之保障、惟必颠仆、杳然不见、';
_Dan11_20='嗣其位者、使虐索者、遍行国内美地、惟彼无怒无战、不日陨亡、';
_Dan11_21='嗣其位者、为卑陋之夫、国位之荣、原不宜得、乃乘宴安之际、以谄谀而得国、';
_Dan11_22='军旅弥漫、破于其前、同盟之君亦然、';
_Dan11_23='立约之后、彼必行诈、率军而来、其民虽寡、亦为强盛、';
_Dan11_24='乘宴安之际、侵州内腴壤、行其祖父、及其列祖所未行者、以所劫所夺之货财、颁其从者、设谋攻取保障、迨其期届、';
_Dan11_25='奋其力、壮其胆、率大军以攻南王、南王亦率至大至强之军迎战、而不能抵御、因有设谋以敌之者、';
_Dan11_26='食其珍馐者败坏之、军旅弥漫、见杀而仆者甚众、';
_Dan11_27='二王居心行恶、同席言诳、然所谋不成、迨及所定之期、其事乃终、';
_Dan11_28='北王多得货财而归、志废圣约、随意而行、乃返其国、';
_Dan11_29='迨及定期、复反而至南方、然是次之至、不如初次、';
_Dan11_30='盖基提之舰、至而攻之、彼则怀忧而归、甚怒圣约、随意而行、既归、背圣约者、则重视之、';
_Dan11_31='立意募兵、污圣所保障、去日献之祭、置残贼可恶之物于其中、';
_Dan11_32='以谄谀惑背约行恶之人、惟识上帝之民、终必刚强而行、';
_Dan11_33='民中智者、将诲厥众、第有陨亡于锋刃及火焰、俘虏劫夺、历至多日、';
_Dan11_34='彼陨亡时、少得扶助、然以谄谀而从之者亦多、';
_Dan11_35='智者亦有陨亡、以链乎众、洁之白之、直至末期、盖此事有定期焉、';
_Dan11_36='王任意而行、自尊自大、越于诸神、发奇异之言词、侮诸神之上帝、且得亨通、迨及忿怒尽泄、盖所定之事必成也、';
_Dan11_37='其列祖之神、与妇女所慕者、以及他神、彼皆不顾、而自尊大、越于所有、';
_Dan11_38='惟在其位、崇事保障之神、且以金银宝石、可悦之物、奉其列祖所不识之神、';
_Dan11_39='亦恃异神之助、取巩固之保障、凡所识者、则加以尊荣、立之治众、受贿而锡分土、';
_Dan11_40='末期既届、南王将与之战、北王逆之、势若旋风、率车骑及艨艟、侵其诸国、冲而过之、';
_Dan11_41='亦侵荣美之地、倾覆多国、惟以东摩押、及亚扪族之强半、脱于其手、';
_Dan11_42='又伸厥手、以攻列邦、埃及地不得免焉、';
_Dan11_43='埃及之宝藏金银、与所有珍宝、归其掌握、吕彼亚与古实之人、为其侍从、';
_Dan11_44='惟有音耗、自东自北而至、使之烦扰、遂盛怒而出、欲戮多人、而翦灭之、';
_Dan11_45='张其宫帷、于海及荣圣之山间、然必陨亡、无助之者、';
_Dan12_1='斯时也、护卫尔民之大君米迦勒将兴、亦有大难、自有国以来、迄于是日、未之有也、其时尔民之中、凡名录于册者、必蒙拯救、';
_Dan12_2='长眠于尘土者、多有复醒、得永生者有之、蒙羞而受永辱者有之、';
_Dan12_3='智者辉煌、若穹苍之光耀、使多人归义者、若星宿之明朗、永久弗替、';
_Dan12_4='但以理欤、尔其封此言、钤此书、以待末期、将有多人往来、世人增其识见、○';
_Dan12_5='我但以理视之、见又有二使、一立河之此岸、一立河之彼岸、';
_Dan12_6='其一问河上衣枲衣者曰、此奇异之事、何时始毕、';
_Dan12_7='我闻河上衣枲衣者、向天举左右手、指永生者而誓曰、必历一载二载半载、迨摧圣民之权已尽、则诸事毕焉、';
_Dan12_8='我闻而不悟、则曰、我主欤、此事之终局若何、';
_Dan12_9='曰、但以理欤、尔其往哉、因斯言封而钤之、以俟末期、';
_Dan12_10='将有多人自洁而白、以得试链、惟恶人仍行恶、恶者不悟此、智者则悟焉、';
_Dan12_11='自去日献之祭、置残贼可恶之物时、必历一千二百九十日、';
_Dan12_12='凡待至一千三百三十五日者、其人福矣、';
_Dan12_13='尔其往哉、以待终期、尔将安息、末日既届、立于尔业、';
_Hos1_1='乌西雅、约坦、亚哈斯、希西家、相继为犹大王、及约阿施子耶罗波安、为以色列王时、耶和华谕备利子何西阿之言、○';
_Hos1_2='耶和华初谕何西阿时、谓之曰、尔往娶淫妇、得其由淫而生之子、盖斯土行淫特甚、离弃耶和华、';
_Hos1_3='遂往娶滴拉音女歌篾、怀妊生子、';
_Hos1_4='耶和华曰、名之耶斯列、盖历时无几、我将于耶户家、讨耶斯列之血、绝以色列家之国、';
_Hos1_5='是日我必折以色列之弓于耶斯列谷、';
_Hos1_6='妇再怀妊生女、耶和华曰、名之罗路哈玛、盖我不复矜悯以色列家、决不赦宥之、';
_Hos1_7='惟矜悯犹大家、使赖其上帝耶和华得救、不赖弓刃战鬬、马与骑兵、';
_Hos1_8='妇为罗路哈玛断乳、复妊生子、';
_Hos1_9='耶和华曰、名之罗阿米、盖尔曹非我民、我不为尔上帝、○';
_Hos1_10='以色列人数、将若海沙、不能量数、昔于何处谓之曰、尔非我民、后则于彼谓之曰、尔乃维生上帝之子、';
_Hos1_11='犹大与以色列人必会集、而立一长、咸离此地、盖耶斯列之日、必为大日、';
_Hos2_1='当称尔兄弟曰阿米、称尔姊妹曰路哈玛、';
_Hos2_2='其与尔母争辩、争辩、盖彼非我妻、我非其夫、使除其面上之淫、去其怀中之奸、';
_Hos2_3='免我褫而裸之、俾如初生之日、使之如旷野、如暵地、因渴而死、';
_Hos2_4='我不矜悯其子、以其由淫而生也、';
_Hos2_5='其母为妓、孕此子者、行可耻事、曰、我之情人予我饼水、绒麻油酒、我必从之、';
_Hos2_6='故我将以棘塞其路、筑垣墉以阑之、俾不得其径、';
_Hos2_7='彼追情人而不及、寻之而不遇、则曰、我将归我故夫、彼日之况、较今日尤美也、';
_Hos2_8='彼不知五谷酒油、皆我所赐、增其金银、而彼用以奉巴力、';
_Hos2_9='故我届期必收我谷、至时必取我酒、夺我绒麻、所用以蔽其裸体者、';
_Hos2_10='今我显其丑态、使其情人目睹、无能救之于我手、';
_Hos2_11='亦必息其欢乐、节期、月朔、安息日、及诸大会、';
_Hos2_12='毁其葡萄树、无花果树、乃其自谓我之情人所赠、以为值者、使之为林木、为野兽所食、';
_Hos2_13='耶和华曰、昔彼奉事巴力、为之焚香、以耳环珍宝自饰、从其情人而忘我、我必讨之、';
_Hos2_14='我将诱掖之、导之于野、以善言慰之、';
_Hos2_15='又给以葡萄园、予亚割谷、为冀望之门、在此彼必与我相应、如其幼年之时、出埃及地之日、';
_Hos2_16='耶和华曰、是日也、尔必称我为夫、不复称我为主、';
_Hos2_17='我必除巴力之名于其口、不复言及、';
_Hos2_18='是日也、我为我民、与野兽飞鸟昆虫立约、且于斯土折诸弓刀、使无战鬬、俾得安寝、';
_Hos2_19='我必聘尔、永归于我、以义以公、以仁以慈、聘尔归我、';
_Hos2_20='我以信实聘尔归我、俾尔识耶和华、';
_Hos2_21='耶和华曰、是日也、我必应之、我应乎天、天应乎地、';
_Hos2_22='地应乎谷酒与油、谷酒与油应乎耶斯列、';
_Hos2_23='我必播斯民于斯土、矜悯乎未受矜悯者、语未为我民者曰、尔为我民、彼必曰、尔为我上帝、';
_Hos3_1='耶和华谕我曰、尔其复往、爱彼淫妇、他人所爱者、如以色列虽转向他神、嗜其葡萄饼、耶和华仍爱之、';
_Hos3_2='于是我以银十五舍客勒、麰麦一贺梅尔有半、购妇归我、';
_Hos3_3='谓之曰、尔其与我静处多日、勿行淫、勿从他人、我之于尔亦然、';
_Hos3_4='以色列人必历多日、无王无君、无祭祀、无柱像、无圣衣、无家神、';
_Hos3_5='厥后以色列人、必转求其上帝耶和华、及其王大卫、迨至末日、以寅畏归于耶和华、蒙其慈惠、';
_Hos4_1='以色列人欤、其听耶和华言、耶和华与斯土居民争辩、因其境内无诚实、无仁慈、无识上帝之知识、';
_Hos4_2='惟妄誓、失信、杀戮、偷盗、奸淫、残暴是行、叠流人血、';
_Hos4_3='故斯士愁惨、居民野兽、飞鸟衰残、海鱼被取、';
_Hos4_4='但人勿相争、勿相责、盖尔民如与祭司争者然、';
_Hos4_5='尔必踬于昼、先知偕尔踬于夜、我将灭绝尔母、';
_Hos4_6='我民缘无知而见灭、尔弃知识、我亦弃尔、不容为我祭司、尔忘尔上帝法律、我亦忘尔子、';
_Hos4_7='彼愈繁衍、愈获罪于我、我将变其荣为辱、';
_Hos4_8='彼食我民赎罪之祭、志于民之愆尤、';
_Hos4_9='民如何、祭司亦将如何、我必因其所行而罚之、依其所为以报之、';
_Hos4_10='彼将食而不饱、淫而不育、因其弃耶和华、而不从之、';
_Hos4_11='淫行陈酒新酿、乃夺人心、';
_Hos4_12='我民咨询于木、藉杖示之、彼为淫心所迷、徇欲离其上帝之制、';
_Hos4_13='献祭于山巅、焚香于冈峦、在橡杨栗之下、缘其荫美、故尔女行奸、尔媳宣淫、';
_Hos4_14='尔女行奸、尔媳宣淫、我不罚之、缘尔转就妓女、而偕淫妇献祭、无知之民、必致倾覆、';
_Hos4_15='以色列欤、尔虽行淫、犹大不可干罪、勿至吉甲、勿往伯亚文、勿指维生之耶和华而誓、';
_Hos4_16='盖以色列倔强、若桀骜之牝犊、今耶和华岂牧之、如牧羔羊于广处乎、';
_Hos4_17='以法莲好合偶像、可姑听之、';
_Hos4_18='彼纵饮既毕、则行淫不已、牧伯悦乎耻辱、';
_Hos4_19='风翼卷之、彼因所献之祭、必蒙羞耻、';
_Hos5_1='祭司欤、尔其听之、以色列家、尔其聆之、王室尔其倾耳、审鞫有关于尔、因尔为擭于米斯巴、为网于他泊、';
_Hos5_2='彼叛逆者、深入邪僻、我必责之、';
_Hos5_3='以法莲为我所知、以色列无隐于我、以法莲欤、尔乃行淫、以色列被玷、';
_Hos5_4='彼之所为、阻其归于上帝、盖中怀淫心、不识耶和华、';
_Hos5_5='以色列所夸者、觌面惩之、以色列与以法莲、必因其罪而踬、犹大亦偕之踬、';
_Hos5_6='彼将携其牛羊、往求耶和华而不遇、已离之矣、';
_Hos5_7='彼众欺罔耶和华、而生私子、迨及月朔、必与其业偕亡、○';
_Hos5_8='尔其在基比亚鸣笳、在拉玛吹角、在伯亚文示警曰、便雅悯欤、其顾尔后、';
_Hos5_9='谴责之日、以法莲将为荒凉、我在以色列支派中、示以必成之事、';
_Hos5_10='犹大牧伯、如迁移界址者然、我将倾怒于彼、有若倾水、';
_Hos5_11='以法莲甘从虚妄、是以受压制、被屈抑、';
_Hos5_12='故我于以法莲如蠹、于犹大家如霉、';
_Hos5_13='以法莲自知其病、犹大自觉其伤、以法莲则往亚述、遣人诣耶雷布王、然彼不能医其病、疗其伤、';
_Hos5_14='我将于以法莲如狮、于犹大家如稚狮、攫裂之而去、夺取之而往、无能救援、';
_Hos5_15='我必归于我所、待其认己罪、而求见我面、彼遇难时、必切求我、';
_Hos6_1='其来、我侪归耶和华、彼既裂我、亦必医我、彼既击我、亦必裹我、';
_Hos6_2='越二日、将苏我、至三日、将起我、生于其前、';
_Hos6_3='我侪当识耶和华、黾勉而识之、其见也、若晨光之准、其临也、若甘雨、若润土之春雨、○';
_Hos6_4='以法莲欤、我将何以待尔、犹大欤、我将何以待尔、盖尔之仁义、有若朝云、又如速消之露、';
_Hos6_5='故我藉诸先知削斵之、以我口之言诛戮之、我之审鞫、若光之见、';
_Hos6_6='我欲矜恤、不欲祭祀、欲识上帝之知识、愈于燔祭、';
_Hos6_7='彼爽约若他人、而欺罔我、';
_Hos6_8='基列乃行恶者之邑、为血沾染、';
_Hos6_9='譬彼群盗、伏而伺人、祭司亦会于示剑之途、肆行杀戮、邪恶是作、';
_Hos6_10='在以色列家、我见可憎之事、以法莲行淫、以色列被玷、';
_Hos6_11='犹大欤、我返我民之俘囚时、必有为尔所定之果报、';
_Hos7_1='我欲医以色列时、以法莲之罪、撒玛利亚之恶显著、彼诈伪是行、盗贼入于内群寇劫于外、';
_Hos7_2='我念诸恶、而彼中心不思、今其所为、绕乎其身、在于我前、';
_Hos7_3='以恶行悦君王、以诳言悦牧伯、';
_Hos7_4='彼众行淫、如烘饼者所爇之炉、自抟面至发酵、暂止拨火、';
_Hos7_5='我王之大日、牧伯因酒之热而致疾、王与侮慢者握手、';
_Hos7_6='彼众潜伏、心热如炉、其烘饼者、竟夕睡卧、至于清晨、厥火炎炎、';
_Hos7_7='众热如炉、灭其士师、君王倾覆、其中无人吁我、';
_Hos7_8='以法莲杂于列邦、乃为未翻之饼、';
_Hos7_9='外人食其力、而彼不知、首发颁白、而彼不觉、';
_Hos7_10='以色列所夸者、觌而惩之、彼虽遭此、不归其上帝耶和华、不寻求之、';
_Hos7_11='以法莲无知如蠢鸠、呼埃及、就亚述、';
_Hos7_12='彼往时、我必张网其上、若坠飞鸟、必依其会众所闻而责之、';
_Hos7_13='祸哉彼众、因其离弃我、将见毁灭、因其悖逆我、我欲救赎之、彼乃言诳以谤我、';
_Hos7_14='其心不吁我、惟在床呼号、因谷酒之故、自伤以逆我、';
_Hos7_15='我虽练其臂而坚之、彼尚谋恶以抗我、';
_Hos7_16='彼虽回转、然不向上、有若偏反之弓、其牧伯口出狂言、必仆于刃、在埃及地为人姗笑、';
_Hos8_1='尔口吹角、敌至若鹰、攻耶和华之家、因民爽我约、干我律、';
_Hos8_2='彼将呼吁我曰、我上帝欤、吾以色列识尔、';
_Hos8_3='以色列委弃诸善、敌将追袭之、';
_Hos8_4='彼立君王、非由于我、彼立牧伯、我不知之、以其金银造像、必致殄灭、';
_Hos8_5='撒玛利亚欤、尔犊见弃、我向斯民震怒、彼至何时、方得无罪、';
_Hos8_6='斯犊出于以色列、工匠所造、非上帝也、撒玛利亚之犊、必见破碎、';
_Hos8_7='彼众所播者风、所获者飓风、无有禾稼、其茎不实、即实、亦为外人所吞、';
_Hos8_8='以色列既见吞、在列国中、如人不悦之器、';
_Hos8_9='彼往亚述、如独行之野驴、以法莲以贿求爱、';
_Hos8_10='虽行贿于列邦、我必阻之、俾其暂止膏立君王牧伯、';
_Hos8_11='以法莲增筑祭坛而干罪、其坛陷之于罪、';
_Hos8_12='我为彼书律万言、彼视为与己无涉、';
_Hos8_13='至于献我祭品、彼献肉而食之、惟耶和华不纳之、必忆其愆、而罚其罪、彼必返于埃及、';
_Hos8_14='以色列忘乎造之者、自建第宅、犹大增筑坚城、我将降火于其城邑、毁其第宅、';
_Hos9_1='以色列欤、毋欣喜欢乐如列邦、盖尔徇欲而离上帝、在各禾场、好人投赠、';
_Hos9_2='禾场与酒醡、不足以养之、新酒亦将缺乏、';
_Hos9_3='彼不得居耶和华之地、以法莲必返于埃及、食秽物于亚述、';
_Hos9_4='不得奠酒于耶和华、其祭品不蒙悦纳、乃如居丧者所食、凡食者必被污、为己充饥而已、不得入于耶和华室、';
_Hos9_5='在大会之日、与耶和华之节期、尔曹将何为哉、';
_Hos9_6='彼众逃避灭亡、埃及将殓之、摩弗将瘗之、其嘉美之银器、将为蒺藜所据、其帐幕中荆棘丛生、';
_Hos9_7='惩罚之日既至、报施之日已来、以色列必知之、先知愚妄、感于灵者颠狂、因尔多罪、怨恨特甚、';
_Hos9_8='以法莲之守望、上帝所立、而为先知、罹网罗于诸途、见怨于上帝家、';
_Hos9_9='斯民深陷邪恶、如在基比亚时、上帝必忆其愆、而罚其罪、○';
_Hos9_10='我遇以色列、若遇葡萄于旷野、见尔列祖、如见无花果树初熟之果、然彼就巴力毗珥、自奉于可耻之物、成为可憎、如其所爱者然、';
_Hos9_11='以法莲之荣光将去、若鸟之飞、不产不胎、不怀孕、';
_Hos9_12='即或育子、我必丧之、靡有孑遗、我弃之之时、斯民祸哉、';
_Hos9_13='以法莲植于美地、依我观之、如推罗然、惟以法莲必携其子、出就行戮者焉、';
_Hos9_14='耶和华欤、尚其赐之、将何以赐之、赐以胎堕乳干也、';
_Hos9_15='彼之恶事、俱在吉甲、在彼我始憾之、缘其恶行、我必逐之于我家、不复爱之、其牧伯皆悖逆者也、';
_Hos9_16='以法莲被击、其根已槁、不复结实、纵使生产、其所出之爱子、我将诛戮、';
_Hos9_17='因其不听命、我上帝必弃之、俾其流离于列邦、';
_Hos10_1='以色列为茂盛之葡萄树、结实累累、其实愈繁、筑坛愈多、其地愈美、建柱愈佳、';
_Hos10_2='彼贰其心、今定其罪、上帝必击其坛、毁其柱、';
_Hos10_3='彼曰、我侪无王、不寅畏耶和华、夫王于我何为哉、';
_Hos10_4='彼出虚言、假誓立约、故灾罚滋生、若毒草之于陇亩、';
_Hos10_5='撒玛利亚居民、将因伯亚文之犊而惊惶、庶民为之悲哀、素悦斯犊之祭司战栗、以其荣去之也、';
_Hos10_6='其犊必舁至亚述、馈与耶雷布王、以法莲将蒙羞、以色列必因己谋而抱愧、';
_Hos10_7='撒玛利亚被灭、其王若水面之片木、';
_Hos10_8='亚文之崇邱、乃以色列之罪、将见毁灭、荆棘蒺藜生于其坛、彼将谓山曰覆我、谓陵曰倾于我上、';
_Hos10_9='以色列欤、尔之干罪、较在基比亚时为尤甚、彼众立于基比亚、以免攻不义者之战及之、';
_Hos10_10='我欲加谴之日、必惩罚之、彼为二罪所系、列邦将会集而攻之、';
_Hos10_11='以法莲乃驯习之牝犊、喜于踏谷、昔我惜其项之美、今则使之曳耒耜、犹大耕之、雅各耙之、';
_Hos10_12='尔当以义播之、依仁获之、寻求耶和华之时已届、尔其开垦土壤、迨其临莅、雨尔以义、';
_Hos10_13='惟尔耕种奸恶、而获愆尤、食虚诞之果、盖尔恃己之行、与勇士之众、';
_Hos10_14='故尔民中、扰攘将起、保障见毁、如沙勒幔当战鬬之日、毁伯亚比勒然、其时母子被掷而碎、';
_Hos10_15='尔曹遇此、乃伯特利所使、以尔罪重故也、以色列王、必于昧爽陨没、';
_Hos11_1='以色列为孩提时、我爱之、召我子出自埃及、';
_Hos11_2='先知召之愈殷、彼则离之愈远、献祭于巴力、焚香于雕像、';
_Hos11_3='我教以法莲行走、抱之以臂、我尝医之、而彼不知、';
_Hos11_4='我以仁爱之绳、慈惠之索引之、弛轭在其颊、置粮于其前、';
_Hos11_5='彼必不返埃及、因其不肯回转、亚述必为其王、';
_Hos11_6='锋刃必挥于其城、毁其关楗、因其计谋而灭之、';
_Hos11_7='我民决志违离我、虽有召之向上、兴者迄无一人、';
_Hos11_8='以法莲欤、我焉能舍尔、以色列欤、我焉能弃尔、焉能使尔若押玛、置尔如洗扁、我回厥志、慈心炽发、';
_Hos11_9='不发我烈怒、不灭以法莲、我乃上帝、非为世人、乃尔中之圣者、不以忿恚临尔、';
_Hos11_10='耶和华若咆哮之狮、民皆从之、既已咆哮、诸子疾驰、自西而至、';
_Hos11_11='彼之疾驰、若鸟至自埃及、如鸽来自亚述、我将使之安居厥室、耶和华言之矣、○';
_Hos11_12='以法莲以欺诳环我、以色列家以诡谲绕我、犹大对于上帝、即信实之圣者、则贰其心、';
_Hos12_1='以法莲餐风、追随东风、妄诞残暴日增、且与亚述结盟、贡油于埃及、';
_Hos12_2='耶和华与犹大有争辩、必循雅各所行而惩之、依其所为而报之、';
_Hos12_3='昔雅各在母胎中、执兄之踵、壮年之时、与上帝角力、';
_Hos12_4='与使者角力而获胜、哭泣恳求之、上帝遇之于伯特利、在彼与我侪言、';
_Hos12_5='彼乃万军之上帝耶和华、耶和华乃其志名也、';
_Hos12_6='尔其归尔上帝、谨守仁义、恒望尔上帝、○';
_Hos12_7='彼为迦南人、手执欺诳之衡、以勒索为悦、';
_Hos12_8='以法莲自谓、我诚富有、已得货财、凡我劳而获者、人不得见我有不义、可视为罪、';
_Hos12_9='我自尔出埃及时、为尔上帝耶和华、必使尔复居于幕、如大会之日然、';
_Hos12_10='我曾谕诸先知、增加异象、藉先知以设譬、';
_Hos12_11='基列无罪乎、尽为虚妄、在吉甲献牡牛为祭、其坛将如陇亩之石垒、';
_Hos12_12='昔雅各遁至亚兰、以色列为得妻而服役、为得妇而牧羊、';
_Hos12_13='耶和华藉先知导以色列出埃及、亦藉先知保存之、';
_Hos12_14='以法莲干怒特甚、故其所流人血、留于其身、所加其主之辱、其主必反之、';
_Hos13_1='昔以法莲战兢出言、居高位于以色列中、后因巴力而干咎、底于灭亡、';
_Hos13_2='今干罪愈甚、以银铸像、循其聪明造偶、悉为工匠所制、指之而言曰、任献祭者与犊接吻、';
_Hos13_3='故彼众若朝云、若露立见消散、若禾场之糠、为飓风飘扬、若烟腾于牖外、';
_Hos13_4='我自尔出埃及时、为尔上帝耶和华、我外、尔不识他神、我外、无救者、';
_Hos13_5='我在旷野旱干之地识尔、';
_Hos13_6='斯民得食而饱、饱则心骄、而忘乎我、';
_Hos13_7='我则向之如狮、若豹伏伺于途、';
_Hos13_8='我遇之、必若丧子之熊、裂其心胸、如牝狮噬之、如野兽裂之、';
_Hos13_9='以色列欤、尔之败亡、乃因敌我、即助尔者、';
_Hos13_10='昔尔曰、以王与牧伯赐我、今尔王安在、俾救尔于诸邑、尔之士师安在、';
_Hos13_11='我怒以王予尔、亦怒而废之、';
_Hos13_12='以法莲之愆尤缄封、其罪恶盖藏、';
_Hos13_13='产妇之痛苦、必忽临之、彼乃无知之子、其时已至、不宜濡滞子宫之间、';
_Hos13_14='我将救之出于阴府、赎之脱于死亡、死亡乎、尔之为祸安在、阴府乎、尔之为害安在、我必不显厥悔、';
_Hos13_15='彼于昆弟中虽结实、而东风将来、即耶和华之风起自原野、使其源竭泉涸、掠其所藏之宝器、';
_Hos13_16='撒玛利亚悖逆其上帝、必负厥咎、仆于锋刃、婴孩被碎、孕妇被刳、';
_Hos14_1='以色列欤、尔因罪而颠覆、当归尔之上帝耶和华、';
_Hos14_2='以言归耶和华曰、宥我诸愆、以恩纳我、我则以言代犊、奉献于尔、';
_Hos14_3='我不恃亚述之救援、不复乘马、不复谓我手所造者曰、尔为我神、孤儿必蒙矜悯于尔耶和华、';
_Hos14_4='我将医其悖逆、厚加眷爱、盖我怒已转离之、';
_Hos14_5='我将向以色列如露、使其舒蕊如百合花、盘根若利巴嫩、';
_Hos14_6='枝条散布、佳美若橄榄树、芬芳如利巴嫩、';
_Hos14_7='居其荫下者必旋归、茂盛如五谷、舒蕊如葡萄、香若利巴嫩之酒、';
_Hos14_8='以法莲将曰、我与偶像犹有何涉、我耶和华既应之、必加眷顾、我若青松、尔将由我而结实、';
_Hos14_9='孰为智者、而明此事乎、孰为哲人、而知其情乎、耶和华之途乃正、义人必履之、而罪人蹶于其中、';
_Joe1_1='耶和华谕毗土珥子约珥之言、○';
_Joe1_2='耆老欤、尔其听此、斯土居民欤、尔其倾耳、当尔之日、或尔列祖之日、有此事乎、';
_Joe1_3='当以之告尔子、尔子告厥子、厥子告于后代、';
_Joe1_4='蟿螽所遗者、蚱蜢食之、蚱蜢所遗者、蝗虫食之、蝗虫所遗者、蝻蝗食之、';
_Joe1_5='沈湎者欤、尔其醒而哭泣、饮酒者欤、甘酒绝于尔口、尔其号啕、';
_Joe1_6='盖有一族、临于我地、强且无数、齿若狮齿、牙若牝狮之牙、';
_Joe1_7='毁我葡萄树、剥我无花果、尽剥而委弃之、致枝露白、';
_Joe1_8='尔其哀哭、若少女束麻、哭其少时之夫、';
_Joe1_9='素祭灌祭、绝于耶和华之室、供役耶和华之祭司悲哀、';
_Joe1_10='田亩荒芜、土地愁惨、盖五谷已毁、新酒已罄、新油巳匮、';
_Joe1_11='农夫欤、尔其惭怍、治葡萄者欤、尔其号啕、因麰麦小麦皆无、田穑俱败也、';
_Joe1_13='祭司欤、尔其束麻而哀哭、奉事于坛者欤、尔其号啕、供役于我上帝者欤、其来衣麻、终夜而卧、盖素祭灌祭、不得入尔上帝室也、';
_Joe1_14='当定禁食之日、宣告肃会、召集长老、及居斯土之众、入尔上帝耶和华室、呼吁耶和华、';
_Joe1_15='哀哉其日、耶和华之日伊迩、必如歼灭自全能者而来、';
_Joe1_16='糈粮岂非绝于我目前乎、欣喜欢乐、岂非绝于我上帝室乎、';
_Joe1_17='谷种枯于锄下、仓虚廪毁、禾稼憔悴、';
_Joe1_18='牲畜哀鸣、牛群以无草而散乱、羊群亦皆困苦、';
_Joe1_19='耶和华欤、我呼吁尔、火毁野间之草场、焰焚田间之诸木、';
_Joe1_20='野兽向尔而喘、盖溪流涸竭、野间草场、为火所毁也、';
_Joe2_1='吹角于锡安、示警于我圣山、境内居民、咸当战栗、盖耶和华之日将至、今伊迩矣、';
_Joe2_2='是日也、昏暗晦冥、密云深厚、有一族至、既大且强、势若晨光布于山上、自古迄今、未有若此者、历至万世亦无之、';
_Joe2_3='火毁其前、焰焚其后、其前之地、若伊甸园、其后之地、为荒凉之野、无有得免者、';
_Joe2_4='其状若马、疾行若骑、';
_Joe2_5='跃于山巅、其声若车轰轰、若火焚草芥之声、若强民列陈以战、';
_Joe2_6='诸民见之、惨怛变色、';
_Joe2_7='彼疾趋若勇士、攀城若战士、各循其道、不失行伍、';
_Joe2_8='不相拥挤、各行其径、虽遭锋刃、而不辟易、';
_Joe2_9='冲突于邑、奔驰于垣、攀椽于屋、由窗而入、有如盗贼、';
_Joe2_10='其至也、地震天动、日月晦冥、星辰敛曜、';
_Joe2_11='耶和华发声于其军前、其营甚大、行其命者甚强、耶和华之日大而可畏、孰能当之、';
_Joe2_12='耶和华曰、尔其专心归我、禁食、哭泣、悲哀、';
_Joe2_13='当裂乃心、毋裂乃衣、归尔上帝耶和华、盖彼仁慈矜悯、迟于发怒、富有恩惠、回意不降厥灾、';
_Joe2_14='彼或回心转意、遗福于后、以为素祭灌祭、奉于尔上帝耶和华、亦未可知、○';
_Joe2_15='吹角于锡安、定禁食之日、宣告肃会、';
_Joe2_16='聚集庶民、区别圣会、聚老集幼、以及哺乳之婴、使新娶者出其室、新妇离其闺、';
_Joe2_17='供役于耶和华之祭司、其哭于廊与坛之间、曰、耶和华欤、矜恤尔民、勿使尔业受辱、为列邦所辖、奚使诸国之人曰、彼之上帝安在乎、○';
_Joe2_18='斯时耶和华为其地热中、矜悯其民、';
_Joe2_19='遂应之曰、我将赐尔以谷、新酒与油、使尔餍足、不复为列邦所辱、';
_Joe2_20='我将移北军远离尔、驱至旱干荒芜之地、前锋入于东海、后队入于西海、其臭上升、其腥上腾、以其行大事也、';
_Joe2_21='地乎、勿惧、当欣喜欢乐、盖耶和华行大事也、';
_Joe2_22='田间之畜勿惧、以郊野之草萌芽、林木结实、无花果葡萄树、亦出其力、';
_Joe2_23='锡安之子女欤、尔其欢欣、因尔上帝耶和华而喜乐、以其锡尔秋雨、适合其宜、为尔降甘霖、即春雨秋雨、同乎畴昔、';
_Joe2_24='场内之麦丰盈、醡中之酒与油充溢、';
_Joe2_25='蚱蜢蝗虫、蝻蝗蟿螽、我所遣至尔中之大军、数年所食者、我将偿之、';
_Joe2_26='尔将足食而果腹、尔上帝耶和华待尔异常、尔必颂美其名、我民永不羞愧、';
_Joe2_27='尔则知我在以色列中为尔之上帝耶和华、此外无他、我民永不羞愧、○';
_Joe2_28='厥后、我将以我神、注于凡有血气者、尔之子女将预言、尔之老者将得梦、尔之幼者见异象、';
_Joe2_29='是日也、我将以我神、注于仆婢、';
_Joe2_30='我将显奇事于上天下地、若血、若火、若烟柱、';
_Joe2_31='日将变暗、月将变血、在耶和华大而可畏之日未至之前、';
_Joe2_32='凡吁耶和华之名者、必得拯救、盖依耶和华之言、在锡安山耶路撒冷、将有逃脱者、在遗民中、必有耶和华所召者也、';
_Joe3_1='是日、我返犹大与耶路撒冷俘囚之时、';
_Joe3_2='我将招集万邦、携至约沙法谷而鞫之、因其以我民即我业以色列、散于列邦、并分我地、';
_Joe3_3='且为我民掣签、以童易妓、鬻女得酒而饮、';
_Joe3_4='推罗西顿、及非利士四境欤、尔与我何涉、尔欲报复于我乎、如尔报我、我必疾使尔报归于尔首、';
_Joe3_5='尔既劫我金银、以我珍宝、携入尔宫、';
_Joe3_6='以犹大及耶路撒冷人、鬻于希腊人、俾远离其境、';
_Joe3_7='我将激之、离尔所鬻而至之地、使尔之报、归于尔首、';
_Joe3_8='且鬻尔之子女于犹大人、彼鬻于示巴、即远方之国、耶和华言之矣、○';
_Joe3_9='当宣告于列邦曰、尔其备战、激励勇士、使战士咸进而上、';
_Joe3_10='以犁制剑、以镰制戈、懦者当曰、我乃勇士、';
_Joe3_11='四周诸邦、尔其迅速来集、耶和华欤、使尔勇士、莅临于此、';
_Joe3_12='列国其兴、上至约沙法谷、我坐于彼、而鞫四周诸民、';
_Joe3_13='禾稼既熟、当以镰刈之、酒醡既盈、其池既溢、当至而践之、以其恶大也、';
_Joe3_14='群众群众、在于断定谷、耶和华在断定谷之日伊迩矣、';
_Joe3_15='日月晦冥、星辰敛曜、';
_Joe3_16='耶和华自锡安号呼、自耶路撒冷发声、天地震动、惟耶和华必为其民之避所、为以色列人之保障、';
_Joe3_17='尔则知我乃尔之上帝耶和华、居于锡安、我之圣山、于是耶路撒冷为圣、外人不复经行其中、';
_Joe3_18='是日也、山滴酒醴、冈流乳酪、犹大诸溪流水、耶和华室出泉、灌溉什亭谷、';
_Joe3_19='埃及将成荒芜、以东必为荒野、因其虐遇犹大人、流无辜之血于其地、';
_Joe3_20='惟犹大必永存、耶路撒冷历世弗替、';
_Joe3_21='昔我未雪之血、今必雪之、耶和华居于锡安故也、';
_Amo1_1='犹大王乌西亚、以色列王约阿施子耶罗波安时、地震前二年、提哥亚牧人中、阿摩司得启示、论以色列之言○';
_Amo1_2='曰、耶和华将自锡安号呼、自耶路撒冷发声、牧人之草场愁惨、迦密山巅凋零、○';
_Amo1_3='耶和华曰、大马色干罪、至三至四、我不挽回厥罚、以其以打谷铁器挞基列也、';
_Amo1_4='我必使火入于哈薛家、毁便哈达之宫室、';
_Amo1_5='折大马色之楗、歼亚文谷之居民、及伯伊甸之执杖者、使亚兰人为俘、而至吉珥、耶和华言之矣、○';
_Amo1_6='耶和华曰、迦萨干罪、至三至四、我不挽回厥罚、以其尽虏人民、付于以东也、';
_Amo1_7='我必降火于迦萨城垣、毁其宫室、';
_Amo1_8='歼亚实突之居民、及亚实基伦之执杖者、反手以攻以革伦、非利士之遗民灭亡、主耶和华言之矣、○';
_Amo1_9='耶和华曰、推罗干罪、至三至四、我不挽回厥罚、以其付众民于以东、不念昆弟之约也、';
_Amo1_10='我必降火于推罗城垣、毁其宫室、○';
_Amo1_11='耶和华曰、以东干罪、至三至四、我不挽回厥罚、以其以刃追袭昆弟、绝无矜悯、发忿伤人不已、怒气恒怀也、';
_Amo1_12='我必降火于提幔、毁波期拉之宫室、○';
_Amo1_13='耶和华曰、亚扪族干罪、至三至四、我不挽回厥罚、以其刳剔基列之孕妇、恢廓其境土也、';
_Amo1_14='我必燃火于拉巴城垣、毁其宫室、在呼喊战鬬之日、飓风暴雨之时、';
_Amo1_15='其王与牧伯为俘、耶和华言之矣、';
_Amo2_1='耶和华曰、摩押干罪、至三至四、我不挽回厥罚、以其焚以东王之骨为灰也、';
_Amo2_2='他必降火于摩押、毁加略宫室、摩押必死于鼓噪喧哗角声之中、';
_Amo2_3='我必翦灭其士师、杀戮其牧伯、耶和华言之矣、○';
_Amo2_4='耶和华曰、犹大干罪、至三至四、我不挽回厥罚、以其弃耶和华之法律、不守其典章、厥砠所行之虚诞、使之迷惘、';
_Amo2_5='我必降火于犹大、毁耶路撒冷宫室、○';
_Amo2_6='耶和华曰、以色列干罪、至三至四、我不挽回厥罚、以其鬻义人而得银、鬻贫民以易屦也、';
_Amo2_7='贪贫穷者蒙首之尘、窒温柔者所行之路、父子同近一女、辱我圣名、';
_Amo2_8='以所质之衣、陈于诸坛之侧、偃卧其上、以所罚之酒、饮于其神之室、';
_Amo2_9='昔我灭亚摩利人于尔前、其人高若香柏、强如橡树、我上灭其果、下绝其根、';
_Amo2_10='我亦携尔出埃及、导尔历旷野、凡四十年、俾尔据有亚摩利人之地、';
_Amo2_11='耶和华曰、以色列人欤、我自尔诸子中、兴起先知、由尔少年中、兴起拿细耳人、是事岂不有诸、';
_Amo2_12='尔乃以酒饮拿细耳人、嘱先知曰、勿预言、';
_Amo2_13='我必压尔、如满载禾束之车之輘轹然、';
_Amo2_14='疾趋者不得避所、强壮者不得施力、刚勇者不能自救、';
_Amo2_15='执弓者不得屹立、捷足者不得脱逃、乘马者不能自救、';
_Amo2_16='是日也、壮士中之勇敢者、必裸而遁、耶和华言之矣、';
_Amo3_1='以色列人欤、耶和华责所导出埃及之全家、其言尔当听之、';
_Amo3_2='地上诸族、我惟识尔、故尔诸愆、我必报之、';
_Amo3_3='二人若不相约、岂能偕行乎、';
_Amo3_4='狮未攫物、岂咆哮于林乎、稚狮无所获、岂怒吼于穴乎、';
_Amo3_5='地上若未设机、鸟岂罹于网乎、无有所获、机岂起于地乎、';
_Amo3_6='邑中吹角、民岂不惧乎、邑中遭祸、岂非耶和华所为乎、';
_Amo3_7='主耶和华若不以秘密、先示其仆诸先知、则无所行、';
_Amo3_8='狮既吼、孰不惧乎、主耶和华既有命、孰不宣之、○';
_Amo3_9='当于亚实突与埃及之宫室、宣告曰、其集于撒玛利亚山、观其中之扰乱、及其暴虐、';
_Amo3_10='耶和华曰、彼以残暴劫夺、所得之物、藏于其第、不知行正、';
_Amo3_11='故主耶和华曰、将有敌人环绕斯土、败尔力、掠尔第、';
_Amo3_12='取和华曰、譬彼牧人、救二足一耳于狮口、居撒玛利亚之以色列人、坐于榻隅、据于华毯之床、其得救也、亦将若是、';
_Amo3_13='主耶和华、万军之上帝曰、尔其听之、以戒雅各家、';
_Amo3_14='我罚以色列罪愆之日、亦必罚伯特利之坛、斫其坛角、俾坠于地、';
_Amo3_15='且击其冬夏之室、毁其象牙之室、多室归于无有、耶和华言之矣、';
_Amo4_1='在撒玛利亚山、巴珊之牝牛欤、其听斯言、尔曹虐遇贫穷、腰制困乏、谓其主曰、携酒共饮、';
_Amo4_2='主耶和华指己之圣而誓曰、其日将至、人必以钩取尔、以鱼钩取尔遗民、';
_Amo4_3='尔必出城缺而直前、投于哈门、耶和华言之矣、○';
_Amo4_4='其往伯特利而干罪、至吉甲而增愆、每晨奉尔祭品、每三日而献什一、';
_Amo4_5='焚献有酵之酬恩祭、以乐献祭炫示于人、以色列人欤、斯乃尔所悦者、主耶和华言之矣、';
_Amo4_6='我于诸邑中、使尔齿净、各地乏食、然尔犹不归我、耶和华言之矣、';
_Amo4_7='获前三月、我禁厥雨、惟雨此邑、不雨彼邑、一田得雨、他田无雨、则枯槁焉、';
_Amo4_8='如是、二三邑之民、踉跄而行、至他邑求水、饮之而不足、然尔犹不归我、耶和华言之矣、';
_Amo4_9='我以炎风毒霉之灾击尔、诸菜圃与葡萄园、无花果与橄榄树、为蟿螽所食、然尔犹不归我、耶和华言之矣、';
_Amo4_10='我降疫疠于尔中、同乎埃及、以刃杀尔少者、掠尔马匹、俾尔营中、腥臭扑鼻、然尔犹不归我、耶和华言之矣、';
_Amo4_11='我倾覆尔中之城邑、若上帝倾覆所多玛蛾摩拉然、尔如烬木、得拔于火、然尔犹不归我、耶和华言之矣、';
_Amo4_12='以色列欤、我必如是行于尔、以色列欤、职是之故、尔宜自备、以迎尔之上帝、';
_Amo4_13='彼造山创风、以人之意念示人、变清晨为昏暗、履于地之高处、万军之上帝耶和华、乃其名也、';
_Amo5_1='以色列家欤、我为尔作哀歌、尔其听之、';
_Amo5_2='以色列处女颠仆、不得复振、被掷于其地、无人起之、';
_Amo5_3='主耶和华曰、以色列家之邑、出千人者遗百人、出百人者遗十人、';
_Amo5_4='故耶和华谓以色列家曰、尔其寻我则得生、';
_Amo5_5='勿寻伯特利、勿入吉甲、勿往别是巴、盖吉甲必被虏掠、伯特利必为虚无、';
_Amo5_6='尔其寻耶和华则得生、免其若火发于约瑟家、而行焚毁、其在伯特利也、无扑灭者、';
_Amo5_7='尔曹变公平为茵蔯、委义于地、';
_Amo5_8='当求造昴参、变晦冥为晨光、使白昼为黑夜、召海水而倾之于地面者、耶和华其名也、';
_Amo5_9='彼令强者忽遭败亡、以致毁灭及于保障、';
_Amo5_10='督责于邑门者、尔憎之、言正直者、亦恶之、';
_Amo5_11='以尔蹂躏贫人、横征麦税、虽以凿石建室、不得居其中、虽植葡萄嘉园、不得饮其酒、';
_Amo5_12='盖我知尔罪恶繁多、愆尤重大、虐义人而受贿赂、在邑门而枉穷民、';
_Amo5_13='斯乃奸恶之时、达人缄默、';
_Amo5_14='其求善、勿求恶、俾尔得生、则万军之上帝耶和华必偕尔、依尔所言焉、';
_Amo5_15='尔其恶恶好善、在邑门立公义、庶几万军之上帝耶和华、施恩于约瑟之遗民、';
_Amo5_16='主耶和华、万军之上帝曰、在诸广场、人皆号啕、在诸街衢、人曰哀哉、哀哉、召农夫哀悼、召善哭者号啕、';
_Amo5_17='在诸葡萄园、亦必号啕、盖我经行于尔中、耶和华言之矣、';
_Amo5_18='尔望耶和华之日者祸哉、奚望耶和华之日、其日乃暗而非光也、';
_Amo5_19='如人避狮而遇熊、入室扪壁、被啮于蛇、';
_Amo5_20='耶和华之日、非暗而无光、昏而无耀乎、';
_Amo5_21='尔之节期、我厌恶之、尔之肃会、我不悦之、';
_Amo5_22='尔虽献燔祭素祭、我不悦纳、尔肥牲之酬恩祭、我不垂顾、';
_Amo5_23='尔讴歌之声、撤于我前、尔琴瑟之音、我不听闻、';
_Amo5_24='惟愿公平如流水之滚滚、仁义如巨川之源源、';
_Amo5_25='以色列家欤、尔在旷野历四十年、岂以牺牲素祭献于我乎、';
_Amo5_26='尔舁尔王西弗、与尔之像基芸、即尔之神星、为己所造者、';
_Amo5_27='故我必使尔被虏至大马色外、名为万军之上帝耶和华言之矣、';
_Amo6_1='安逸于锡安、优游于撒玛利亚山、著名列邦之首、以色列家所归者、其人祸哉、';
_Amo6_2='尔其往甲尼而观、自彼至哈马大邑、下至非利士之迦特、其邑岂愈于此国乎、其境岂广于尔境乎、';
_Amo6_3='尔以为患难之日遥远、致暴虐之位速设、';
_Amo6_4='偃卧于象牙之床、舒体于榻、食群中之羔、与牢中之犊、';
_Amo6_5='和琴瑟之声、歌无谓之曲、为己而制乐器、同乎大卫、';
_Amo6_6='以巨盂饮酒、以宝膏自沐、而为约瑟之难、则不忧焉、';
_Amo6_7='彼于被虏者中、必先见虏、舒体者之宴乐逝矣、';
_Amo6_8='万军之上帝耶和华曰、主耶和华指己而誓、我恶雅各之骄泰、而憎其宫室、将以斯城及其中所有、悉付诸敌、';
_Amo6_9='若于一室遗有十人、俱必死亡、';
_Amo6_10='人之亲属焚其尸者、携骸出室、问内室之人曰、尚有人偕尔否、彼曰无有、又曰缄默、勿道耶和华之名、';
_Amo6_11='盖耶和华出令、巨室被击而碎、小屋亦遭残破、';
_Amo6_12='马岂驰于磐岩之上乎、牛岂耕于彼乎、惟尔变公平为荼毒、变义果为茵蔯、';
_Amo6_13='虚无是喜、乃曰我侪之角、非以己力而得乎、';
_Amo6_14='万军之上帝耶和华曰、以色列家欤、我将兴一国以敌尔、自哈马之道、至亚拉巴之溪、困苦尔焉、';
_Amo7_1='主耶和华示我一事、为王刈草之后、草复萌蘖、是时彼造蝗虫、';
_Amo7_2='蝗虫食尽境内之草、我曰、主耶和华欤、求尔赦宥、雅各微小、何能卓立乎、';
_Amo7_3='耶和华回意曰、必免其灾、耶和华言之矣、○';
_Amo7_4='主耶和华复示我一事、主耶和华以火施罚、涸其巨渊、将焚土地、';
_Amo7_5='我曰、主耶和华欤、求尔止息、雅各微小、何能卓立乎、';
_Amo7_6='耶和华回意曰、亦免此灾、耶和华言之矣、○';
_Amo7_7='又示我一事、爰有墙垣、依准绳所筑者、主执准绳、立于其侧、';
_Amo7_8='耶和华谕我曰、阿摩司欤、尔所见维何、对曰、准绳、曰、我将置准绳于我民以色列中、不复赦宥之、';
_Amo7_9='以撒之崇邱必荒寂、以色列之圣所必荒芜、我将兴起、以刃攻耶罗波安家、○';
_Amo7_10='伯特利之祭司亚玛谢、遣人诣以色列王耶罗波安曰、阿摩司在以色列家、图谋叛尔、彼之所言、国不能堪、';
_Amo7_11='盖阿摩司曰、耶罗波安必死于刃、以色列必被虏、离其故土、';
_Amo7_12='亚玛谢又谓阿摩司曰、先见欤、尔其遁往犹大地、在彼可得糊口、而预言焉、';
_Amo7_13='惟在伯特利勿复预言、盖此为王之圣所、国家之宫室也、';
_Amo7_14='阿摩司对曰、我素非先知、亦非先知弟子、乃牧人治桑者、';
_Amo7_15='耶和华取我于群羊之后、谓我曰、往哉、向我民以色列预言、';
_Amo7_16='今尔其听耶和华言、尔曰勿对以色列预言、勿对以撒家发言、';
_Amo7_17='故耶和华曰、尔妻将在邑中为妓、尔子女将仆于刃、尔地将度以绳而被分、尔身将死于秽地、以色列必被虏、离其故土、';
_Amo8_1='主耶和华示我夏果一筐、';
_Amo8_2='曰、阿摩司欤、尔所见维何、我曰、夏果一筐、耶和华曰、我民以色列、末期已届、我不复赦宥之、';
_Amo8_3='主耶和华曰、是日殿中之歌、变为号啕、尸骸繁多、随在弃掷、人皆缄默、';
_Amo8_4='尔欲吞噬穷乏、灭绝斯土之贫民者、其听我言、';
_Amo8_5='尔曰、月朔何时过、俾我侪粜谷、安息何时过、俾我侪鬻麦、小其伊法、大其舍客勒、以欺诳之衡诈人、';
_Amo8_6='以银购穷乏、以屦易贫民、以劣麦出售、';
_Amo8_7='耶和华指雅各之荣而誓曰、彼之所为、我永不忘、';
_Amo8_8='斯地岂不因此而震动、居其中者岂不悲哀乎、斯地将坟起、如大河之涨、摇撼而复下陷、如埃及之河焉、';
_Amo8_9='主耶和华曰、是日也、我将使日沈于亭午、使地晦于白昼、';
_Amo8_10='使尔节期变为愁日、讴咏变为哀歌、人各束麻、众咸髡首、哀哭若丧独子、其终则如苦日焉、';
_Amo8_11='主耶和华曰、时日将至、我必使饥馑临于斯土、人之饥也、非因无粮无水、乃因未听耶和华之言也、';
_Amo8_12='人必踉跄而行、自此海至彼海、自北至东、疾趋往来、寻耶和华之言而不得、';
_Amo8_13='是日也、美女少男、必因渴而疲惫、';
_Amo8_14='凡指撒玛利亚之罪而誓者曰、但乎、我指尔维生之神而誓、或曰、我指别是巴之生途而誓、其人必颠覆、永不复兴、';
_Amo9_1='我见主立于坛侧曰、击柱顶以震门阈、俾其折碎、堕于众首、我必以刃戮其遗民、无一能逃、无一得避、';
_Amo9_2='彼虽穿穴入于阴府、我手必取之、虽攀至高天、我必降之、';
_Amo9_3='虽匿于迦密之巅、我必搜而出之、虽避我目、藏于海底、我必命蛇啮之、';
_Amo9_4='虽被虏于敌前、我必命刃杀之、我注目视之、乃为殃、非为祥也、';
_Amo9_5='盖主万军之耶和华扪斯地、地即消融、凡居其中者必悲哀、地将坟起、如大河之涨、而复下陷、如埃及之河焉、';
_Amo9_6='彼乃建其宫室于天、奠其穹苍于地、召海水而倾之于地面、耶和华其名也、';
_Amo9_7='耶和华曰、以色列人欤、我非视尔如古实人乎、我非导以色列人出埃及地、非利士人出迦斐托、亚兰人出吉珥乎、';
_Amo9_8='维此干罪之国、主耶和华注目视之、将灭之于地、惟不尽灭雅各家、耶和华言之矣、';
_Amo9_9='我将出命、播散以色列家于列邦、若筛之以筛、惟一粒不陨于地、';
_Amo9_10='我民中之罪人、自谓祸不及我、不临于我、必死于刃、○';
_Amo9_11='是日也、我将起大卫倾覆之幕、而弥其隙、兴其荒墟、建之同于昔日、';
_Amo9_12='使彼得以东之遗民、及以我名而称之诸邦、行斯事之耶和华言之矣、';
_Amo9_13='耶和华曰、时日将至、耕者继获者、践葡萄者继播种者、山滴新酿、陵化甘酒、';
_Amo9_14='我将返我民以色列之俘囚、必建荒寂之邑而居之、栽葡萄园而饮其酒、治苑囿而食其果、';
_Amo9_15='我植我民于故土、不复见拔于我所锡之地、尔上帝耶和华言之矣、';
_Oba1_1='俄巴底亚所得之启示、论以东曰、我侪自耶和华得闻音信、有使者奉遣至列邦曰、其起、我侪其起、与之战、';
_Oba1_2='耶和华曰、我使尔在列邦中为微小、甚被藐视、';
_Oba1_3='尔处岩穴、居于崇高、尔心之骄欺尔、自谓谁能降我于地、';
_Oba1_4='尔虽高居如鹰、结巢星间、我必使尔下坠、耶和华言之矣、';
_Oba1_5='尔之见灭为何如乎、如贼临尔、如盗夜间至尔、其攘窃也、岂非餍其所欲而后已乎、如摘葡萄者至尔、岂不有所遗乎、';
_Oba1_6='以扫何被搜乎、其所藏之宝、何被索乎、';
_Oba1_7='与尔结盟者、咸逐尔至于边陲、与尔和好者、欺尔胜尔、食尔粮者、设机槛于尔下、尔无知识也、';
_Oba1_8='耶和华曰、是日、我岂不灭以东之智者、绝以扫山之哲人乎、';
_Oba1_9='提幔欤、尔之勇士将惊惶、致居以扫山者、悉被戮而尽绝、';
_Oba1_10='以尔行暴于尔昆弟雅各、必蒙羞耻、永世见绝、';
_Oba1_11='昔日外人掠其货财、异族入其邑门、为耶路撒冷掣签、尔立于旁、若敌中之一焉、';
_Oba1_12='尔昆弟遘灾之日、尔不可旁观、犹大人见灭之日、尔不可欣喜、于其遭难之日、尔不可狂言、';
_Oba1_13='我民遇祸之日、尔不可入其邑门、受罚之日、尔不可旁观其苦、罹害之日、尔不可攘取其财、';
_Oba1_14='不可立于通衢、而绝其逃脱者、于其患难之日、不可付其遗民于敌、';
_Oba1_15='盖耶和华之日近临万邦、尔所为者、加诸尔身、尔所行者、归于尔首、';
_Oba1_16='尔犹大人、在我圣山而饮、万邦亦将如是恒饮、且饮且咽、将若未尝有者、';
_Oba1_17='惟在锡安山、将有逃脱者、其山为圣、雅各家必得其业、';
_Oba1_18='雅各家为火、约瑟家为焰、以扫家为稿、必燃而毁之、以扫家靡有孑遗、耶和华言之矣、';
_Oba1_19='南土之人、将得以扫山、洼地之人、将得非利士地、其余将得以法莲、及撒玛利亚之田畴、便雅悯将得基列、';
_Oba1_20='以色列军旅之俘囚、在迦南人中者、将得其地、至于撒勒法、耶路撒冷之俘囚、在西法拉者、必得南土诸邑、';
_Oba1_21='将有救者、上锡安山而鞫以扫山、国则归于耶和华焉、';
_Jon1_1='耶和华谕亚米太子约拿曰、';
_Jon1_2='起往尼尼微大邑、向之而呼、盖其恶达于我前也、';
_Jon1_3='然约拿起、欲逃往他施、以避耶和华、下至约帕、遇一舟往他施、则付值登舟、欲与之偕往他施、以避耶和华、';
_Jon1_4='耶和华使大风骤起于海、海荡甚、舟几破、';
_Jon1_5='舟子恐、各吁其神、掷舟中货于海以轻之、约拿已下内舱、卧而沉睡、';
_Jon1_6='舟长就之曰、睡者欤、奚若此、其起祷尔神、庶神眷念我侪、免致死亡、';
_Jon1_7='众相语曰、其来、我侪掣签、俾知我遭此祸、伊谁之故、遂掣签而得约拿、';
_Jon1_8='众谓之曰、请告我、我遭斯祸、缘谁之故、尔何业、何自、隶何国、属何族、';
_Jon1_9='曰、我乃希伯来人、畏天上上帝耶和华、造沧海与陆地者也、';
_Jon1_10='众惧甚、谓之曰、尔所为何事、其人咸知彼乃逃避耶和华者、盖已告之也、';
_Jon1_11='又谓之曰、我当何以待尔、使海为我而恬静乎、因海久而愈荡、';
_Jon1_12='约拿曰、举我而掷于海、则海必为尔恬静、盖我知尔遭此大风、以我故也、';
_Jon1_13='众力棹回岸而不能、以海久而愈荡也、';
_Jon1_14='于是众吁耶和华曰、耶和华欤、求尔勿为此人之命、使我沦亡、勿以无辜之血、归于我侪、缘尔耶和华随所欲而行、';
_Jon1_15='乃举约拿掷之于海、海之狂荡乃息、';
_Jon1_16='众甚畏耶和华、向之献祭许愿、';
_Jon1_17='耶和华备一巨鱼吞约拿、约拿在于鱼腹、三昼三夜、';
_Jon2_1='约拿自鱼腹中、祷其上帝耶和华、';
_Jon2_2='曰、我遭患难、吁耶和华、即蒙俞允、我自阴府之腹呼号、尔听我声、';
_Jon2_3='尔投我于深渊、在海之心、洪水环绕我、尔之波涛淹没我、';
_Jon2_4='我曰、我自尔目前见掷、然仍瞻望尔之圣殿、';
_Jon2_5='大水环我、危及我魂、深渊围我、草裹我首、';
_Jon2_6='我下至山基、永闭于地楗、我上帝耶和华欤、尔仍援我命于坑坎、';
_Jon2_7='我心疲惫之时、则思念耶和华、我之祈祷、入尔圣殿、达于尔前、';
_Jon2_8='凡务虚妄者、乃自绝慈惠、';
_Jon2_9='惟我必以称谢之言、献祭于尔、偿我所许之愿、拯救乃由于耶和华也、';
_Jon2_10='耶和华命其鱼、遂吐约拿于陆地、';
_Jon3_1='耶和华复谕约拿曰、';
_Jon3_2='起往尼尼微大邑、以我所命尔者宣之、';
_Jon3_3='约拿乃遵耶和华言、起而往尼尼微、夫尼尼微之邑甚大、周历三日之程、';
_Jon3_4='约拿入邑一日之程、呼曰、越至四旬、尼尼微必倾覆矣、';
_Jon3_5='尼尼微民信上帝、宣告禁食、自尊逮卑、皆衣麻焉、';
_Jon3_6='斯音传至尼尼微王、遂起、下位解袍、衣麻坐于灰尘、';
_Jon3_7='乃与诸伯出谕、布告尼尼微曰、或人或畜、牛群羊群、俱勿尝食、勿食勿饮、';
_Jon3_8='人畜俱披麻、众皆切求上帝、各转离其恶途、去其手之强暴、';
_Jon3_9='上帝或回心转意、息其烈怒、俾我不亡、亦未可知、';
_Jon3_10='上帝见其所为、咸离恶途、乃回厥意、不降所言之灾、';
_Jon4_1='约拿不悦之甚、而怒、';
_Jon4_2='祷耶和华曰、耶和华欤、我在故土、非言此乎、故亟逃往他施、盖我知尔为仁慈矜悯之上帝、迟于发怒、富有恩惠、回意不降其灾、';
_Jon4_3='耶和华欤、今求尔索我命、以我之死、犹愈于生、';
_Jon4_4='耶和华曰、尔怒宜乎、';
_Jon4_5='约拿出邑、坐于邑东、在彼构庐、坐于荫下、观此邑之究竟、';
_Jon4_6='耶和华上帝备蓖蔴、滋长高于约拿、荫覆厥首、以解其苦、约拿因之喜甚、';
_Jon4_7='诘旦昧爽、上帝备虫啮蓖蔴、遂致枯槁、';
_Jon4_8='日出时、上帝备东风、其气炎酷、日暴约拿之首、使之昏迷、则求死曰、我之死、犹愈于生焉、';
_Jon4_9='上帝谓之曰、尔以蓖蔴而怒、宜乎、对曰、我怒至死、亦宜也、';
_Jon4_10='耶和华曰、此蓖蔴、尔未为之劳、尔未使之长、一夜而生、一夜而亡、尔尚惜之、';
_Jon4_11='尼尼微大邑、其中不辨左右手者、有逾十二万、且牲畜孔多、我岂不惜之乎、';
_Mic1_1='犹大王约坦亚哈斯希西家年间、耶和华以论撒玛利亚耶路撒冷之事、谕摩利沙人弥迦、○';
_Mic1_2='诸民欤、尔其听之、地与充其上者、倾耳聆之、主耶和华自其圣殿、向尔为证、';
_Mic1_3='盖耶和华出其所而降临、履于地之高处、';
_Mic1_4='其下诸山销镕、诸谷分裂、如蜡在火前、如水流坡下、';
_Mic1_5='此皆因雅各之愆尤、以色列家之罪戾也、雅各之愆尤维何、非撒玛利亚乎、犹大之崇邱维何、非耶路撒冷乎、';
_Mic1_6='故我将使撒玛利亚、如田野之邱墟、如植葡萄之处、倾其石于谷、而露其基、';
_Mic1_7='其雕像悉见碎、所获之赠、必焚于火、其偶像必荒废、盖彼所积者、原为娼之赠、后必复为娼之赠、';
_Mic1_8='为此、我将哀痛号啕、解衣裸体而行、哀嘷若野犬、悲鸣若鸵鸟、';
_Mic1_9='因其创不能医、延及犹大、至于耶路撒冷、我民之门、';
_Mic1_10='勿告于迦特、勿哭于亚柯、我在伯亚弗拉、辗转于灰尘、';
_Mic1_11='沙斐居民欤、尔其裸体、蒙羞而去、撒南居民不出、伯以薜人号啕、致尔失立足之地、';
_Mic1_12='玛律居民忧虑、而望福祉、因祸自耶和华降于耶路撒冷之门、';
_Mic1_13='拉吉居民欤、其以快马驾车、锡安女获罪、始于拉吉、以色列之罪戾、肇见于尔中、';
_Mic1_14='尔犹大必馈赆于摩利设迦特、亚革悉诸家将欺诓以色列诸王、';
_Mic1_15='玛利沙居民欤、我将使据有尔者至尔所、以色列之显者、将逃至亚杜兰、';
_Mic1_16='尔其自髡、为尔所悦之子女而剪发、首童若鹰、以其被虏而离尔焉、';
_Mic2_1='在床谋恶营邪、迨至黎明、以手有力而行之者、其人祸哉、';
_Mic2_2='彼贪田亩而夺之、贪第宅而取之、且虐待其人与家、而据其业、';
_Mic2_3='故耶和华曰、我必筹一灾祸、以罚斯族、尔不得脱于项、不得昂首而行、以此乃患难之时也、';
_Mic2_4='是日也、人将为尔作讽词、发悲惨之哀歌曰、我侪悉败、彼移我民之业、使其离我、以我田亩、分予悖逆之人、';
_Mic2_5='故在耶和华会中、掣签引绳者、尔中无一人焉、';
_Mic2_6='彼云、尔曹勿言预言、勿道此事、侮辱之言、永不止息、';
_Mic2_7='雅各家欤、岂可曰耶和华之神褊急乎、此事岂彼所为、我言非有益于正行者乎、';
_Mic2_8='迩来我民兴起若敌、有人安然而行、不好战鬬、彼乃夺其外服、祇留里衣、';
_Mic2_9='尔逐我民妇、离其安宅、永夺我荣于其幼稚、';
_Mic2_10='尔起而往、此非尔安息之所、污秽必败坏之、其败坏甚矣、';
_Mic2_11='如人从虚伪、尚诳言、曰、我论清酒醇醪、向尔预言、彼则可为斯民之先知焉、○';
_Mic2_12='雅各欤、我必集尔众、亦必聚以色列之遗民、置于一所、若牢中之羊、场内之群、因人众多、其声哗然、';
_Mic2_13='辟路者前往、众乃冲至邑门、自邑门而出、其王先之而行、耶和华导于其前、';
_Mic3_1='我曰、雅各之首领、以色列家之有司欤、尔其听之、公义非尔所当知乎、';
_Mic3_2='惟尔恶善好恶、剥人之肤、剔肉于骨、';
_Mic3_3='食我民之肉、剥其肤、折其骨、切之成块、若为釜而备、若鼎中之肉、';
_Mic3_4='至时、彼将吁耶和华、而不之应、必因其所为之恶、掩面弗顾、';
_Mic3_5='论及诱惑我民之先知、彼牙齿有所嚼、则呼曰平康、若不以物实其口、则备战以攻之、耶和华曰、';
_Mic3_6='尔将遇昏夜、不见异象、遘晦冥、不得卜筮、日必没于先知之上、昼变为暗、';
_Mic3_7='先见抱愧、卜者怀惭、皆掩其唇、因无有上帝之应也、';
_Mic3_8='惟我感于耶和华之神、充力与义与能、以示雅各之愆尤、以色列之罪戾、';
_Mic3_9='雅各家之首领、以色列家之有司欤、尔其听之、尔曹恶公义、枉正直、';
_Mic3_10='以血建锡安、以恶建耶路撒冷、';
_Mic3_11='首领为贿而行鞫、祭司为利而训诲、先知为金而占卜、犹恃耶和华曰耶和华非在我中乎、灾祸必不临我、';
_Mic3_12='以尔之故、锡安必被耕、有若田畴、耶路撒冷为墟、圣室之山、犹林中之崇邱、';
_Mic4_1='越至末日、耶和华室之山、必坚立为众山之冠、超乎诸岭、万邦汇之、';
_Mic4_2='众民将往而言曰、其来、我侪登耶和华之山、诣雅各上帝之室、彼将教我以其道、我将履于其途、盖法律自锡安而出、耶和华之言、由耶路撒冷而来、';
_Mic4_3='彼将行鞫于列邦、审判远方之强国、俾其以剑制犁、以戈制镰、国不兴戎相攻、人不复习战、';
_Mic4_4='惟各坐其葡萄及无花果树下、无人使之恐怖、万军之耶和华口言之矣、';
_Mic4_5='万民各奉其神之名而行、惟我侪必奉我上帝耶和华之名而行、至于永久焉、○';
_Mic4_6='耶和华曰、是日我必集跛者、聚逐者、及我所困苦者、';
_Mic4_7='使跛者为遗民、屏诸远方者为强国、耶和华治之于锡安山、自今以迄永久、';
_Mic4_8='锡安女之山、群羊之台欤、昔日之权、耶路撒冷女之国、必复于尔、';
_Mic4_9='今尔何为号呼、尔中无王、尔之谋士陨没、致尔痛苦、若临产之妇乎、';
_Mic4_10='锡安女欤、尔其痛苦劬劳、若临产之妇、盖尔必出邑居野、且至巴比伦、在彼得救、耶和华将赎尔于敌手、';
_Mic4_11='今有多国集而攻尔、曰、愿彼被污、愿我目睹所欲临于锡安者、';
_Mic4_12='但彼不知耶和华之意、不明其谋、盖耶和华集之、如集禾束在于禾场、';
_Mic4_13='锡安女欤、起而践之、我必使尔角为铁、尔蹄为铜、尔将击碎多民、献其利于耶和华、奉其财于全地之主、';
_Mic5_1='结队之女乎、今可和会成群、彼众已围攻我、将以杖击以色列士师之颊、';
_Mic5_2='伯利恒以法他乎、尔在犹大郡中为小、然将有一人自尔而出、为君于以色列、其原由于亘古、本于太初、';
_Mic5_3='耶和华将付斯民于敌、迨妊妇生子之时、其昆弟之遗余、将归于以色列人、';
_Mic5_4='彼必卓立、赖耶和华之力、与其上帝耶和华之威名、而牧其群、使众安居、彼必为大、至于地极、';
_Mic5_5='斯人将为我之平康、当亚述人入我境、践我宫时、我必兴起七牧八伯以敌之、';
_Mic5_6='彼将以刃毁亚述地、及甯录地之关、亚述人入我地、践我境时、彼必救我、';
_Mic5_7='雅各遗民、必在多邦中、若湛露由于耶和华、若甘霖施于草、不待于人、不须世人也、';
_Mic5_8='雅各遗民、必在诸国多民中、若狮于林间百兽之中、若稚狮于群羊之中、如其经过、则践踏裂碎之、无人救援、';
_Mic5_9='愿尔手举于仇雠之上、愿尔敌悉见绝焉、○';
_Mic5_10='耶和华曰、是日我将于尔中绝尔马、坏尔车、';
_Mic5_11='毁尔地之城邑、倾尔诸保障、';
_Mic5_12='绝尔中之巫术、俾不复有占卜者、';
_Mic5_13='绝尔中之雕像柱像、使尔不复拜己手所造之物、';
_Mic5_14='拔尔中之木偶、毁尔诸敌、';
_Mic5_15='不顺之邦、我必发忿震怒以报之、';
_Mic6_1='尔曹其听耶和华言、曰起向诸山争辩、俾诸陵听尔之声、';
_Mic6_2='诸山及永固之地基欤、其听耶和华之争辩、盖耶和华有争论于其民、必与以色列争辩、';
_Mic6_3='我民欤、我于尔何为、何事烦尔、尔其对我证之、';
_Mic6_4='昔我导尔出埃及地、赎尔脱奴隶之室、遣摩西亚伦米利暗行于尔前、';
_Mic6_5='我民欤、尔其忆摩押王巴勒所谋、及比珥子巴兰所以应之、且忆自什亭至吉甲、所遇之事、俾尔知耶和华公义之行为、○';
_Mic6_6='我诣耶和华、跪拜至上之上帝、当奉何物、岂以燔祭及盈岁之犊、而诣之乎、';
_Mic6_7='耶和华岂悦牡羊千千、或油溪万万乎、我岂可因己过、献我首生之子、缘我魂之罪、献我身之果乎、';
_Mic6_8='人乎、耶和华已示尔何者为善、彼所求于尔者、非惟行公义、好仁慈、谦卑与尔上帝偕行乎、○';
_Mic6_9='耶和华之声、向斯邑而呼、智者必寅畏其名、其听厥杖、而知为谁所定、';
_Mic6_10='恶人之家、非尚有不义之财、与可憎之小量乎、';
_Mic6_11='我若有不公之衡、囊中有欺诳之石、岂得为洁乎、';
_Mic6_12='邑中富人、充于强暴、居民言诳、口舌诡谲、';
_Mic6_13='故我击尔、俾受重伤、以尔诸罪、使尔寂寞、';
_Mic6_14='尔将食而不饱、腹中空虚、虽迁尔贿、不得保存、即有保存、我必付之于刃、';
_Mic6_15='尔将播而不获、践橄榄不得沐其油、践葡萄不得饮其酒、';
_Mic6_16='盖尚有守暗利之例、从亚哈家所为者、而尔遵循其谋、我必使尔寂寞、斯土居民、为人嗤笑、我民之辱、尔必任之、';
_Mic7_1='祸哉我也、我如夏果已收、如采葡萄所遗、无穗可食、我心所慕初熟之无花果、亦无有也、';
_Mic7_2='虔敬者亡于斯土、正直者泯于人间、皆伏伺以流血、各张网罗、以猎昆弟、';
_Mic7_3='厥手惟恶是营、而亟行之、牧伯徇情、士师贪贿、大人言其中心之恶欲、共同组织之、';
_Mic7_4='其至善者、等于荆榛、其至正者、劣于棘篱、尔守望者所宣惩罚之日、今已至矣、尔必惊扰、';
_Mic7_5='勿信邻里、勿恃友朋、对尔怀中之妇、亦守尔口、';
_Mic7_6='盖子藐其父、女敌其母、媳敌其姑、人之仇雠、即其家人也、○';
_Mic7_7='若我、则必瞻望耶和华、俟救我之上帝、我上帝必听我、';
_Mic7_8='我敌欤、勿因我而欣喜、我虽倾覆、必复兴起、我坐于幽暗、耶和华为我之光、';
_Mic7_9='缘我获罪于耶和华、必当其怒、迨其为我伸冤、为我行鞫、彼必导我入于光明、我必得见其义、';
_Mic7_10='我敌见之、必蒙羞耻、昔彼谓我曰、尔之上帝耶和华安在、彼必遭报、被践若街衢之泥、为我目睹、';
_Mic7_11='建筑墙垣之日、尔之地界广拓、';
_Mic7_12='是日有人、自亚述与埃及诸邑、自埃及至大河、自此海至彼海、自此山至彼山、必皆归尔、';
_Mic7_13='惟斯土必因居民行为之果报、而荒芜焉、○';
_Mic7_14='尔其以杖、牧尔独居林中之民、即尔业之群、在迦密间、牧之于巴珊基列、若古昔然、';
_Mic7_15='我将以异迹示尔、如出埃及地之日、';
_Mic7_16='列邦见之、必以己之能力为耻、掩其口、塞其耳、';
_Mic7_17='必舐尘若蛇、战栗出穴、如匍匐之物、悚然而归我上帝耶和华、且因尔而惧焉、';
_Mic7_18='有何神若尔乎、赦免愆尤、宥遗民之罪戾、蓄怒不永、仁慈是悦、';
_Mic7_19='彼必复矜恤我、践我愆尤于足下、投其诸罪于深海、';
_Mic7_20='必依古昔与我列祖所誓之言、施诚实于雅各、行仁慈于亚伯拉罕、';
_Nah1_1='对尼尼微之警示、伊勒歌斯人那鸿启示之书、○';
_Nah1_2='耶和华为忌邪报复之上帝、耶和华报复而充以怒、耶和华报复于其敌、为其仇蓄怒、';
_Nah1_3='耶和华迟于发怒、具有大能、干罪者决不赦宥、耶和华之道途、在于飓风狂飇、云为其足下之尘埃、';
_Nah1_4='斥海而涸之、竭河而干之、巴珊迦密衰残、利巴嫩之荣华凋谢、';
_Nah1_5='山岳因之震动、冈岭销镕、大地世界与居其上者、坟起于其前、';
_Nah1_6='厥怒奋发、孰能屹立、孰能当其忿怒之烈、其怒倾泄如火、磐岩为之崩裂、';
_Nah1_7='耶和华乃善、患难之日、乃为保障、凡托庇于彼者、彼皆知之、';
_Nah1_8='惟以泛滥之水、淹没其地、追敌入于幽暗、';
_Nah1_9='尔曹向耶和华何所谋乎、彼将尽灭之、灾难无庸再起、';
_Nah1_10='彼众丛杂若荆棘、沈迷若醉酒、必若枯草、被毁殆尽、';
_Nah1_11='有一人焉、自尔而出、向耶和华图奸恶、谋不轨、';
_Nah1_12='耶和华曰、敌虽力足人多、亦将见灭、归于乌有、我昔虽苦尔、不复苦尔矣、';
_Nah1_13='我必自尔折其轭、断尔索、';
_Nah1_14='耶和华论敌、发命曰、以尔名而称者、不复继传、雕铸之像、我将灭于尔神之室、尔乃卑陋、我为尔造墓矣、';
_Nah1_15='试观报嘉音、传和平者、其足立于山上、犹大欤、守尔节期、偿尔所愿、盖彼恶者尽灭、不复过尔境矣、';
_Nah2_1='行破坏者至而攻尔、当守保障、防道路、强健尔腰、大奋尔力、';
_Nah2_2='耶和华恢复雅各之荣、如畴昔以色列之荣、盖劫者已劫之、且毁伤其葡萄之枝、';
_Nah2_3='勇士之干乃朱、战士之衣乃绛、备战之日、车之钢铁、闪烁若火、松戈挥动、';
_Nah2_4='其车狂走于邑郊、驰驱于街市、状如火炬、疾若电光、';
_Nah2_5='彼召其显者、乃竭蹶而行、速至城垣、以备扞御、';
_Nah2_6='河闸开启、宫阙消灭、';
_Nah2_7='命定王后暴露、被虏而去、宫女椎胸、哀鸣若鸠、';
_Nah2_8='伊古以来、尼尼微若汇水之沼、今居民逃遁、或呼之曰、止止、无回顾者、';
_Nah2_9='掠其银、劫其金、宝藏无尽、珍器甚多、';
_Nah2_10='邑既空虚荒凉、人心消沮、两膝相触、腰间痛楚、面俱失色、';
_Nah2_11='狮穴与稚狮养育之区、牡狮牝狮稚狮游行、无人恫喝之所、今安在哉、';
_Nah2_12='牡狮裂者、以给稚狮、攫者以予牝狮、以所裂者充其穴、以所攫者盈其洞、';
_Nah2_13='万军之耶和华曰、我为尔敌、必焚尔车为烟、以刃戮尔稚狮、尔所裂者、绝于地上、尔使之声、不复闻焉、';
_Nah3_1='祸哉血邑、诡谲强暴充满、劫夺不息、';
_Nah3_2='鞭声振振、车轮轰轰、马驰骤、车奔腾、';
_Nah3_3='骑兵冲突、剑光芒、戈闪烁、被杀者多、尸身堆积、尸骸无数、人蹶于上、';
_Nah3_4='盖此美妓多淫、工行邪术、以淫行鬻列邦、以邪术鬻诸族、';
_Nah3_5='万军之耶和华曰、我为尔敌、必揭尔裙、以蒙尔面、以尔裸体示于列国、以尔丑辱示于万邦、';
_Nah3_6='且以可憎之秽、投于尔身、使尔鄙陋、为众目所视、';
_Nah3_7='凡见尔者、必逃避尔曰、尼尼微荒芜、谁哀悼之、慰藉尔者、我何由而寻之乎、';
_Nah3_8='尔岂愈于挪亚们乎、彼居河间、诸水萦绕、以水为堑、以水为垣、';
_Nah3_9='古实埃及、为彼之力、其力无穷、弗与路比、为彼之助、';
_Nah3_10='惟彼被徙、而为俘囚、婴孩被掷、碎于街隅、其显者、敌为之掣签、其大人、则系之以链、';
_Nah3_11='尔将沈醉而昏、因敌而寻卫所、';
_Nah3_12='尔诸保障、如无花果之初实、一经摇撼、则落于食者之口、';
_Nah3_13='尔境之民、同于妇女、尔国之门、启于敌前、门楗为火所焚、';
_Nah3_14='尔其汲水以备受困、坚尔保障、践泥捣土、执持砖模、';
_Nah3_15='任尔多若蝻蝗、众若蟿螽、在彼火将焚尔、刃将灭尔、如为蝻蝗所吞、';
_Nah3_16='尔增商贾、多于天星蝻蝗食尽而去、';
_Nah3_17='尔之牧伯、有若蝗虫、尔之军长、有若蚱蜢成群、日寒栖于藩篱、日出而去、不知其所、';
_Nah3_18='亚述王乎、尔之民牧寝矣、尔之显者休矣、民众散于山间、无人集之、';
_Nah3_19='尔伤莫能减之、尔创甚剧、凡闻尔之音耗者、必向尔鼓掌、盖尔之凶恶、谁未屡受之耶、';
_Hab1_1='先知哈巴谷所得之警示、○';
_Hab1_2='耶和华欤、我呼吁、尔不垂听、将至何时、我因强暴呼吁尔、尔不施援、';
_Hab1_3='胡为使我见奸恶、尔奚观横逆乎、残贼强暴、在于我前、怨隙争鬬、纷然并起、';
_Hab1_4='缘此法律废弛、公义不彰、恶者环绕义人、公义显然违反、';
_Hab1_5='尔其观于列邦、甚为骇异、当尔之日、我行一事、人虽告尔、尔不之信、';
_Hab1_6='我将兴起迦勒底人是乃残酷暴躁之邦、遍行大地、据非己之居所、';
_Hab1_7='彼矜严可畏、使威行鞫、悉由于己、';
_Hab1_8='其马疾于豹、猛于暮出之狼、骑兵奔腾、来自远方、疾飞如急食之鹰、';
_Hab1_9='彼之来也、为行强暴、奋勇直前、聚厥俘虏、如沙之多、';
_Hab1_10='藐视君王、姗笑牧伯、讥嘲保障、筑垒而下之、';
_Hab1_11='彼以己力为神、其冲突也、若风飘过、致干罪戾、';
_Hab1_12='耶和华我上帝、我圣者欤、尔非自永古而有乎、我侪必不死矣、耶和华欤、尔为行鞫而立之、磐石欤、尔为谴责而设之、';
_Hab1_13='尔目清洁、不视邪恶、不观横逆、尔何顾諟行诈者乎、恶人吞噬义于己者、尔何缄默乎、';
_Hab1_14='何使人若海鱼、若无主匍匐之物乎、';
_Hab1_15='敌以钩钓之、以罟捕之、以网集之、缘此欢欣喜乐、';
_Hab1_16='献祭于其罟、焚香于其网、因其由此所得者肥、所食者丰也、';
_Hab1_17='彼倾其网、恒戮列邦、而不之惜、可乎哉、';
_Hab2_1='我必立于守望之所、伫于戍楼、观其何以语我、我之质诉、何以应答、';
_Hab2_2='耶和华谓我曰、书此启示、昭著于版、俾人趋而能读、';
_Hab2_3='盖此启示、有定期焉、其终极必速至、决不虚诳、虽则迟延、尔其待之、因其必临、不濡滞也、';
_Hab2_4='其人心骄、中怀不正、惟义者以信得生、';
_Hab2_5='彼嗜酒行诈、骄傲而不安居、扩张其欲、恍若阴府、如死亡之无餍、集万邦、会万民、使为己有、';
_Hab2_6='斯众岂不以譬词讽之、以隐语嘲之曰、祸哉其人、聚敛非己之财、担负典质之重、伊于胡底、';
_Hab2_7='剥削尔者、岂不勃兴乎、窘迫尔者、岂不亟起乎、尔必为其所虏之物、';
_Hab2_8='因尔劫掠多邦、流人之血、行强暴于其地其邑、及凡居于其中者、诸国之遗民、亦必劫掠尔、○';
_Hab2_9='获不义之财、以富其家、营巢于高处、以避凶暴之手、其人祸哉、';
_Hab2_10='尔之所谋、翦灭多民、贻羞尔家、自取罪戾、';
_Hab2_11='壁中之石将呼、木中之梁将应、○';
_Hab2_12='以血建邑、以恶筑城、其人祸哉、';
_Hab2_13='诸民劳力乃为火、列邦辛苦归于虚、此非由于万军之耶和华乎、';
_Hab2_14='盖知耶和华荣耀之知识、将遍满大地、若水之弥漫于海焉、○';
_Hab2_15='和毒以饮邻里、使之沈醉、欲观其裸、其人祸哉、';
_Hab2_16='尔充于辱、非充于荣、亦当饮之、彰尔不洁、耶和华右手之杯、将传及尔、污辱加于尔荣、';
_Hab2_17='尔行强暴于利巴嫩、加残害于群兽、使之惊怖、且流人血、行强暴于其地其邑、及凡居于其中者、必反乎尔、○';
_Hab2_18='工师雕像、于制造者何益之有、铸偶乃伪师、制造者恃此喑哑之像、何益之有、';
_Hab2_19='谓木曰寤、谓哑石曰起、其人祸哉、此物岂能垂训乎、彼饰以金银、而中无生气、';
_Hab2_20='惟耶和华在其圣殿、全地当静默于其前、';
_Hab3_1='先知哈巴谷之祷语、心感神游之词章、○';
_Hab3_2='耶和华欤、我闻尔之声誉而惧、耶和华欤、求尔于此数年中、复兴尔工、于此数年中显著之、震怒之际、仍怀矜悯之念、';
_Hab3_3='上帝自提幔来、圣者自巴兰山至、其荣蔽诸天、赞美遍大地、';
_Hab3_4='朗耀如日华、其手发光芒、能力蕴于其中、';
_Hab3_5='疫疠行于其前、火箭出于其下、';
_Hab3_6='彼立、则震动大地、彼视、则激触列邦、恒在之山崩颓、永存之岭倾陷、其道亘古如斯、';
_Hab3_7='我见古珊之幕遭难、米甸之帷动摇、';
_Hab3_8='耶和华乘马、驾拯救之车、岂忿诸河、恚诸川、怒沧海乎、';
_Hab3_9='尔弓出弢、尔矢皆中、使河决地、';
_Hab3_10='诸山见尔而战栗、大水奔流、深渊发声、波涛激跃、';
_Hab3_11='尔矢激射、尔戈闪烁、日月因之停于其宫、';
_Hab3_12='尔发忿遍行大地、尔震怒蹂躏列邦、';
_Hab3_13='尔出以救尔民、拯尔受膏者、尔击恶者之首、毁其室、露其址、至于尽处、';
_Hab3_14='尔以戈矛、刺其战士之首、彼众来如飓风、使我四散、其所喜者、暗噬贫民、';
_Hab3_15='尔乘马践海、经汹涌之大水、○';
_Hab3_16='我既闻之、我体战栗、我唇颤动、骸骨若朽、我战栗于我所、我惟静默、以俟患难之日至、犯境之民来、';
_Hab3_17='无花果虽不舒蕊、葡萄树虽不结实、橄榄无所产、田亩不出粮、牢中绝羊、阑内无牛、';
_Hab3_18='我犹因耶和华而欢欣、为救我之上帝而喜乐、';
_Hab3_19='主耶和华为我之力、使我足疾若麀、俾我履于崇高之处、斯歌使伶长鼓琴歌之、';
_Zep1_1='亚们子约西亚为犹大王时、耶和华谕希西家玄孙、亚玛利雅曾孙、基大利孙、古示子西番雅、';
_Zep1_2='耶和华曰、我必尽灭万类于地、';
_Zep1_3='歼灭人民牲畜、飞鸟海鱼、及凡窒碍、与行恶者、我必绝人于地、耶和华言之矣、';
_Zep1_4='我必举手于犹大、及耶路撒冷居民、且在斯土、灭绝所遗之巴力、与基玛琳之名、暨厥祭司、';
_Zep1_5='以及凡在屋巅、崇拜天象者、并崇拜耶和华、指耶和华而誓、亦指玛勒堪而誓者、';
_Zep1_6='与背耶和华、而不从之者、及不寻求耶和华、而不访之者、○';
_Zep1_7='在主耶和华前、尔宜静默、盖耶和华之日伊迩、耶和华已备祭品、区别其宾客矣、';
_Zep1_8='至耶和华祭祀之日、必罚牧伯、与诸王子、及凡衣异服者、';
_Zep1_9='是日凡逾门阈、以强暴诡诈充其主人之室者、我必罚之、';
_Zep1_10='耶和华曰、是日必有哀哭之声、出自鱼门、号啕之声、出自二区、倾圮之声、出自邱陵、';
_Zep1_11='玛革提施居民欤、尔其号啕、因贸易者败亡、运银者见绝矣、';
_Zep1_12='是时我将以灯遍索耶路撒冷、凡沉静若酒滓、中心自谓、耶和华不降福、亦不降祸者、我必罚之、';
_Zep1_13='彼之货财被掠、第宅荒芜、建屋而不得居、植葡萄园而不得饮其酒、';
_Zep1_14='耶和华之大日伊迩、既近且速、耶和华之日有声、勇士惨然号哭、';
_Zep1_15='是日乃震怒之日、急难困苦之日、毁灭凄凉之日、幽暗晦冥之日、密云深黑之日、';
_Zep1_16='吹角告警之日、将攻坚城高堞、';
_Zep1_17='我必加苦于人、使其行走同于瞽者、以其获罪于耶和华、其血倾如尘埃、其肉弃如粪土、';
_Zep1_18='耶和华震怒之日、彼之金银不能救之、全地必为其愤嫉之火所灭、凡居斯土者、必猝然灭绝、';
_Zep2_1='无耻之邦欤、尔其会集、';
_Zep2_2='即于命令未出、光阴未逝、其速如糠、耶和华烈怒未降、忿恚之日未至以先、会集而来、';
_Zep2_3='大地之上、凡谦卑而守律例者、当寻求耶和华、寻求公义与谦卑、则于耶和华忿怒之日、庶可藏匿、';
_Zep2_4='迦萨必阒寂、亚实基伦必荒凉、亚实突亭午被逐、以革伦见拔、';
_Zep2_5='祸哉、海滨居民、基利提族也、非利士人之地迦南欤、耶和华有言责尔、将歼灭尔、至无居民、';
_Zep2_6='濒海之区、将为草场、有牧人之庐、群羊之牢、';
_Zep2_7='海滨将归于犹大家之遗民、牧畜于彼、暮则卧于亚实基伦之室、盖其上帝耶和华必眷顾之、而返其俘囚也、';
_Zep2_8='摩押之毁谤、亚扪人之诟辱、我闻之矣、彼诋我民、自大而侵其境、';
_Zep2_9='故万军之耶和华、以色列之上帝曰、我指己生而誓、摩押将如所多玛、亚扪将如蛾摩拉、遍成蒺藜斥卤之地、永久荒芜、我之遗民、必虏其人、我之余民、必据其土、';
_Zep2_10='因彼骄矜自大、毁谤万军耶和华之民、故必遇此也、';
_Zep2_11='耶和华必向之显为可畏、使地上诸神受馁、列邦群岛之民、各在其所崇拜耶和华、';
_Zep2_12='古实人欤、尔亦必见戮于我刃、';
_Zep2_13='耶和华将伸手向北、而灭亚述、使尼尼微荒芜、旱干如旷野、';
_Zep2_14='群畜各类之兽、将卧其中、鹈鹕鸬鹚、栖于柱顶、鸣于窗牖、门阈阒寂、香柏之制、俱已剥落、';
_Zep2_15='此乃欢乐之邑、安居无虑、其心自谓惟我而已、我外无他、今奚荒寂、成为兽卧之所、凡经过者、必摇手而嗤笑之、';
_Zep3_1='祸哉、背逆污秽暴虐之邑也、';
_Zep3_2='彼不听命令、不受教诲、不恃耶和华、不亲其上帝、';
_Zep3_3='其中之牧伯乃吼狮、其士师为暮出之狼、无所遗于诘旦、';
_Zep3_4='其先知轻佻诡诈、其祭司污玷圣所、干犯法律、';
_Zep3_5='在其中之耶和华乃义、不行不义、旦旦彰其公义、无有间断、惟彼不义之辈、弗知愧耻、';
_Zep3_6='我曾翦灭列邦、使其堞楼阒寂、街衢荒凉、无人经之、其邑被毁、寂然无人、无居之者、';
_Zep3_7='我曾曰、尔惟寅畏我、受我训诲、尔之第宅、则不依我所定被毁、但尔黎明而起、自败厥行、';
_Zep3_8='耶和华曰、尔宜俟我、迨我起而虏掠之日、盖我已定志、招集诸族、会聚诸国、倾我忿恚、泄我烈怒于其上、全地将为我愤嫉之火所灭、';
_Zep3_9='是时我必使诸民之唇为洁、以吁耶和华名、同心服事之、';
_Zep3_10='祷我之民、分散之女、将自古实河外、携礼物以献我、';
_Zep3_11='昔之所行、干罪于我、是日尔不因之而羞愧、盖我将除骄泰夸张者于尔中、俾尔在我圣山、不复骄泰、';
_Zep3_12='然我必遗困苦贫乏之民于尔中、彼必托庇于耶和华之名、';
_Zep3_13='以色列遗民、不复行恶言诳、口无诡谲之舌、或食或寝、无人怖之、○';
_Zep3_14='锡安女欤、尔其讴歌、以色列欤、尔其欢呼、耶路撒冷女欤、尔其一心欣喜欢忭、';
_Zep3_15='耶和华已除尔刑罚、去尔仇敌、以色列王耶和华在于尔中、尔不复遘祸矣、';
_Zep3_16='是日人必谓耶路撒冷曰、毋惧、锡安乎、尔手毋弱、';
_Zep3_17='尔之上帝耶和华在于尔中、为有能者、必行拯救、缘尔而悦乐、默然安于仁爱、欢忭而讴歌、';
_Zep3_18='为大会而忧者、我将集之、彼原属尔、以尔之辱为重负也、';
_Zep3_19='是时凡难尔者、我必罚之、拯跛者、集逐者、凡在各地受侮辱者、我必使之获称赞、得名誉、';
_Zep3_20='是时我将携尔旋归、俾尔聚集、返尔俘囚、为尔目睹、致尔于大地兆民中、得名誉、获称赞、耶和华言之矣、';
_Hag1_1='大利乌王二年六月朔、耶和华藉先知哈该、谕撒拉铁子犹大方伯所罗巴伯、及约撒答子大祭司约书亚曰、';
_Hag1_2='万军之耶和华曰、斯民云、建耶和华之室、其时未至、';
_Hag1_3='耶和华则藉先知哈该谕曰、';
_Hag1_4='斯室荒凉、尔居板盖之室、于斯时宜乎、';
_Hag1_5='故万军之耶和华云、尔其自思所为、';
_Hag1_6='尔播多而获少、食不得饱、饮不得足、衣不得暖、佣获其值、盛于敝囊、';
_Hag1_7='万军之耶和华云、尔其自思所为、';
_Hag1_8='登山取木、以建斯室、我则悦之而获荣、耶和华言之矣、';
_Hag1_9='尔望多而得少、携之而归、我则嘘之、万军之耶和华曰、此何故耶、因我室荒凉、尔各亟于己室也、';
_Hag1_10='以尔之故、天靳其露、地靳其果、';
_Hag1_11='我命旱干临于斯土山冈、谷酒与油、暨地所产、其人与畜、爰及尔手劳而得者、○';
_Hag1_12='撒拉铁子所罗巴伯、约撒答子大祭司约书亚、与诸遗民、遂遵其上帝耶和华之命、及先知哈该奉其上帝耶和华遣、所传之言、民众乃寅畏耶和华、';
_Hag1_13='耶和华之使者哈该、奉耶和华之命告民曰、耶和华云、我偕尔矣、';
_Hag1_14='耶和华感撒拉铁子犹大方伯所罗巴伯、与约撒答子大祭司约书亚、及诸遗民之心、遂咸至、兴工于其上帝万军耶和华之室、';
_Hag1_15='时、大利乌王二年、六月二十四日也、';
_Hag2_1='七月二十一日、耶和华藉先知哈该谕曰、';
_Hag2_2='尔其告撒拉铁子犹大方伯所罗巴伯、约撒答子大祭司约书亚、及诸遗民曰、';
_Hag2_3='尔中曾见此室昔时之荣者、有谁尚存、今尔视之、为何如耶、在尔目中、非若无有乎、';
_Hag2_4='耶和华曰、所罗巴伯欤、其强乃心、约撒答子大祭司约书亚欤、其强乃心、耶和华又曰、斯土众民欤、其强乃心、兴工操作、盖我偕尔、万军之耶和华言之矣、';
_Hag2_5='依尔出埃及时、我与尔约之言、我神寓于尔中、尔勿畏惧、';
_Hag2_6='万军之耶和华曰、再延片时、我将震动天地海陆、';
_Hag2_7='亦将震动万邦、万邦所愉悦者将至我必以荣光充斯室、万军之耶和华言之矣、';
_Hag2_8='万军之耶和华曰、银为我有、金亦我有、';
_Hag2_9='此室其后之荣、较前尤大、万军之耶和华言之矣、';
_Hag2_10='我将锡平康于斯土、万军之耶和华言之矣、○';
_Hag2_11='大利乌二年九月二十四日、耶和华藉先知哈该谕曰、';
_Hag2_12='万军之耶和华云、问法律于祭司曰、';
_Hag2_13='设有人以衣襟裹圣肉、其襟触饼羹酒油、及他食物、则是物成为圣乎、祭司佥曰、否、';
_Hag2_14='哈该曰、设有人以扪尸而蒙不洁、触此诸物、则是物成为不洁乎、祭司佥曰、必为不洁、';
_Hag2_15='哈该曰、耶和华云、斯民斯族于我前亦若是、其手所作之工、及所献之物、皆为不洁、';
_Hag2_16='请尔追思、此日以前、耶和华之殿、未叠石于石上之先、';
_Hag2_17='历时如是之久、人至谷堆、冀得二十、仅得其十、人至酒油、望得五十、仅得二十、';
_Hag2_18='耶和华曰、我以暴风毒霉大雹、击尔于尔手之工作、而尔犹不归我、';
_Hag2_19='请尔追思、此日以前、即自九月二十四日、立耶和华殿基时、尔其念之、';
_Hag2_20='仓廪尚有谷种乎、葡萄、无花果、石榴、橄榄诸树、俱未结实、自今以后、我必锡嘏于尔、○';
_Hag2_21='是月二十四日、耶和华复谕哈该曰、告犹大方伯所罗巴伯云、我必震动天地、';
_Hag2_22='倾列邦之座位、灭万民诸国之势力、覆其车与驾之者、马与乘之者、俱仆于昆弟之刃、';
_Hag2_23='万军之耶和华曰、我仆撒拉铁子所罗巴伯欤、我已简尔、是日我必视尔为印、万军之耶和华言之矣、';
_Zec1_1='大利乌二年八月、耶和华谕易多孙、比利家子、先知撒迦利亚曰、';
_Zec1_2='昔耶和华甚不悦尔列祖、';
_Zec1_3='故当告民曰、万军之耶和华云、尔其返于我、我则返于尔、万军之耶和华言之矣、';
_Zec1_4='毋效尔列祖、古先知呼之曰、万军之耶和华云、转离尔之恶途恶行、惟彼不听、不从我言、耶和华言之矣、';
_Zec1_5='尔列祖安在乎、众先知永存乎、';
_Zec1_6='惟我所命我仆诸先知之言词典章、岂非及于尔列祖乎、彼则悛改曰、万军之耶和华欲依我所行所为、而施行于我、已若是待我矣、○';
_Zec1_7='大利乌二年十一月、即细罢特月二十四日、耶和华谕易多孙、比利家子、先知撒迦利亚、';
_Zec1_8='彼则曰、我于夜间、见有乘赤马者、立于谷中冈拈树间、其后有赤红白色之马、';
_Zec1_9='我曰、我主、此维何、与我言之使谓我曰、我将以之示尔、';
_Zec1_10='立于冈拈树间者曰、此乃耶和华所遣、遍游大地者也、';
_Zec1_11='彼众遂覆立于冈拈树间之耶和华使者曰、我侪已遍游大地、见全地安居静谧、';
_Zec1_12='耶和华之使者曰、万军之耶和华欤、尔怒耶路撒冷、及犹大诸邑、既历七十年、不加矜悯、将至几时乎、';
_Zec1_13='耶和华以善言慰语、答与我言之使、';
_Zec1_14='与我言之使谓我曰、尔其呼云、万军之耶和华曰、我为耶路撒冷与锡安、热中特甚、';
_Zec1_15='我深不悦安逸之列邦、盖我微怒斯民、彼则加以苦难、';
_Zec1_16='故耶和华云、我以矜悯而返耶路撒冷、我室必建其中、引绳于耶路撒冷、万军之耶和华言之矣、';
_Zec1_17='当又呼曰、万军之耶和华云、我之诸邑、将丰阜而盈溢、耶和华必慰藉锡安邑、遴选耶路撒冷焉、○';
_Zec1_18='我举目而观、见有四角、';
_Zec1_19='遂谓与我言之使曰、此维何、曰、乃散犹大以色列耶路撒冷之角也、';
_Zec1_20='耶和华以工匠四人示我、';
_Zec1_21='我曰、其来何为、曰、此角驱散犹大、以致无人昂首、斯人之来、使之恐怖、且掷列邦之角、即高举以攻犹大、而散之者也、';
_Zec2_1='我复举目而观、见一人手执准绳、';
_Zec2_2='我曰、尔将何之、曰、往度耶路撒冷、而视其长广、';
_Zec2_3='与我言之使乃往、他使出迓之、';
_Zec2_4='谓之曰、尔其疾趋、语此少者曰、耶路撒冷将有居民、因人畜繁多、如无垣之村、';
_Zec2_5='耶和华曰、我必为其四周之火垣、且为其中之荣、';
_Zec2_6='耶和华曰、咨、我曾散尔于天之四风、尔其自北而遁、耶和华言之矣、';
_Zec2_7='咨、与巴比伦女偕居之锡安欤、尔其逃避、';
_Zec2_8='万军之耶和华有言、为彰其荣、遣我至虏尔之邦、犯尔者、即犯其眸子也、';
_Zec2_9='我将向之摇手、彼必为其厮役所虏、尔则知万军之耶和华遣我矣、';
_Zec2_10='耶和华曰、锡安女欤、尔其讴歌欣喜、我将莅临、居于尔中、';
_Zec2_11='是日必有多国归附耶和华、为我之民、我必居于尔中、如是、尔则知万军之耶和华遣我就尔、';
_Zec2_12='耶和华将取犹大、为其业于圣地、复简耶路撒冷、';
_Zec2_13='凡有血气者、宜静默于耶和华前、盖彼兴起、而出其圣所矣、';
_Zec3_1='彼又示我、见大祭司约书亚立于耶和华使者前、撒但立于其右为之敌、';
_Zec3_2='耶和华谓撒但曰、撒但欤、耶和华斥责尔、简耶路撒冷之耶和华斥责尔、此非拔于火中之烬乎、';
_Zec3_3='约书亚衣不洁之服、立于使者前、';
_Zec3_4='使者谓立于其前者曰、去其不洁之服、复谓约书亚曰、我去尔之罪愆、衣尔以美服、';
_Zec3_5='我曰、当以洁冠加于其首、遂以洁冠冠之、以衣衣之、耶和华之使者立于侧、';
_Zec3_6='耶和华之使者戒约书亚曰、';
_Zec3_7='万军之耶和华云、如尔行我途、遵我命、则必理我室、守我院、我且使尔行于侍者之间、';
_Zec3_8='大祭司约书亚欤、尔与坐于尔前之俦侣、皆为预兆之人、咸宜听之、我将使我仆名萌蘖者出、';
_Zec3_9='万军之耶和华曰、我置于约书亚前之石、一石有七目、我必雕刻之、斯土之罪、一日之间、我将除之、';
_Zec3_10='万军之耶和华曰、是日尔曹相邀邻里、至葡萄树、及无花果树下、';
_Zec4_1='与我言之使、复来醒我、若寝者为人所醒、';
_Zec4_2='谓我曰、尔所见维何、我曰、见一灯台、纯金所制、其上有盂、亦有七灯、各有七管、';
_Zec4_3='旁有橄榄树二、一在盂右、一在盂左、';
_Zec4_4='我谓与我言之使曰、我主、此维何、';
_Zec4_5='与我言之使曰、尔不知此乎、曰、我主、我不知也、';
_Zec4_6='彼曰、此乃耶和华谕所罗巴伯之言曰、非以权势、非以能力、乃藉我神、万军之耶和华言之矣、';
_Zec4_7='大山欤、尔为何、于所罗巴伯前、将成平壤、彼必出顶石而置之、有声呼曰、恩宠、恩宠归之、';
_Zec4_8='耶和华复谕我曰、';
_Zec4_9='所罗巴伯之手、既奠此室之基、其手亦必竣厥工、如是、尔则知万军之耶和华遣我就尔、';
_Zec4_10='谁藐视其日、以为细故乎、耶和华之七目、遍察全地、必喜见所罗巴伯手执准绳也、';
_Zec4_11='我谓之曰、灯台左右、二橄榄树、何耶、';
_Zec4_12='复曰、橄榄二枝、附于流金油之二金嘴、何耶、';
_Zec4_13='彼曰、尔不知此乎、曰、我主、我不知也、';
_Zec4_14='曰、此乃二油人、侍于全地之主侧也、';
_Zec5_1='我复举目、见一飞卷、';
_Zec5_2='彼谓我曰、尔所见维何、我曰、见一飞卷、长二十肘、广十肘、';
_Zec5_3='彼曰、此乃咒诅、遍行斯土、凡盗窃者、必按卷此面之文而见绝、凡妄誓者、必按卷彼面之文而见绝、';
_Zec5_4='万军之耶和华曰、我出此卷、使入盗贼之室、与指我名而妄誓者之室、恒处其中、而毁灭之、爰及木石、○';
_Zec5_5='与我言之使出而谓我曰、尔其举目、见所出者维何、';
_Zec5_6='我曰、此维何、曰、所出者伊法也、又曰、是乃恶人在斯土之状也、';
_Zec5_7='我则见一铅片被举、其式维圆、伊法中有妇坐焉、';
_Zec5_8='彼曰、此乃邪恶、遂投妇于伊法中、置铅片于其口、';
_Zec5_9='我复举目、见二妇出、有翼若鹳、振翮有风、举伊法悬于天地之间、';
_Zec5_10='我谓与我言之使曰、彼携伊法何适、';
_Zec5_11='曰、适示拿地、为妇建室、既备、则置之于其所、';
_Zec6_1='我复举目、见有四车、出自二山之间、其山乃铜山也、';
_Zec6_2='一驾赤马、二驾玄马、';
_Zec6_3='三驾白马、四驾斑驳之健马、';
_Zec6_4='我谓与我言之使曰、我主、此维何、';
_Zec6_5='使者曰、此乃天之四风、侍于全地之主前、奉遣而出、';
_Zec6_6='驾玄马者往北方、白马从其后、斑驳之马往南方、';
_Zec6_7='健马出、欲遍行于地、使者曰、往哉、遍行于地、遂遍行于地焉、';
_Zec6_8='使者呼而谓我曰、往北方者、已安我心于北方矣、○';
_Zec6_9='耶和华谕我曰、';
_Zec6_10='俘囚之中、来自巴比伦之黑玳、多比雅、耶大雅、诣西番雅子约西亚之室、是日尔往见之、';
_Zec6_11='取其金银、以之制冕、加于约撒答子大祭司约书亚之首、';
_Zec6_12='谓之曰、万军之耶和华云、有名萌蘖者、必由其地挺生、将建耶和华之殿、';
_Zec6_13='彼建耶和华之殿、亦必得其尊荣、居其位而主治、在其位为祭司、使此二者之间、著和平之谋议、';
_Zec6_14='此冕归于希连、多比雅、与耶大雅、以志西番雅子之惠、置于耶和华殿、';
_Zec6_15='远人将至、建耶和华之殿、如是、尔则知万军之耶和华遣我就尔、尔若勤遵尔上帝耶和华之命、则此事必成焉、';
_Zec7_1='大利乌王四年九月、即基斯流月四日、耶和华有言谕于撒迦利亚、';
_Zec7_2='时、伯特利人遣沙利色、利坚米勒、偕其从者、求恩于耶和华、';
_Zec7_3='谓万军之耶和华室中之祭司、与先知曰、我于五月间、仍当哭泣齐戒、循我历年所行乎、';
_Zec7_4='万军之耶和华谕我曰、';
_Zec7_5='其告斯土之民、及诸祭司曰、尔于五月七月、禁食哭泣、历七十年、岂为我禁食乎、';
_Zec7_6='尔式饮式食、岂非为己而食、为己而饮乎、';
_Zec7_7='耶和华藉古先知所宣之言、尔不宜听之乎、其时耶路撒冷及四周之邑、有居民、且兴盛、南土平原、亦有居民焉、○';
_Zec7_8='耶和华谕撒迦利亚曰、';
_Zec7_9='万军之耶和华云、当以公正行鞫、以仁慈矜悯相待、';
_Zec7_10='勿虐遇孤寡、宾旅贫乏、勿中心谋恶、以害昆弟、';
_Zec7_11='惟彼不从、而转其肩、塞耳不听、';
_Zec7_12='铁石其心、不听法律、与万军之耶和华以其神藉古先知所传之言、缘此、万军之耶和华大发其怒、';
_Zec7_13='万军之耶和华曰、我呼之、而彼不听、彼呼我、我亦不听、';
_Zec7_14='我将以旋风、散之于素所不识之邦、厥后其地成为荒芜、无人来往、致可悦之地荒寂焉、';
_Zec8_1='万军之耶和华谕曰、';
_Zec8_2='万军之耶和华云、我为锡安热中特甚、为之愤嫉、';
_Zec8_3='耶和华云、我返于锡安、将居耶路撒冷中、耶路撒冷将称为真诚之邑、万军耶和华之山、将称为圣山、';
_Zec8_4='万军之耶和华云、将有老夫老妇、坐于耶路撒冷之衢、各因寿高、手扶厥杖、';
_Zec8_5='邑中街衢、满有童男幼女、戏玩其间、';
_Zec8_6='万军之耶和华云、是日也、遗民若视为奇异、我亦视为奇异乎、万军之耶和华言之矣、';
_Zec8_7='万军之耶和华云、我将自东自西、拯救我民、';
_Zec8_8='导之而至、使居耶路撒冷中、彼为我民、我以诚以义、为其上帝、';
_Zec8_9='万军之耶和华云、建耶和华殿、立基之时、先知在焉、尔曹是日闻其口出之言、其强乃手、';
_Zec8_10='是日之前、人不得值、畜不得值、人之出入、缘敌而不得安、我使其众彼此相攻故也、';
_Zec8_11='万军之耶和华曰、今我待此遗民、不同曩昔、';
_Zec8_12='必获平安之穑、葡萄结实、地出其产、天降其露、我必使斯遗民、得此诸物、';
_Zec8_13='犹大与以色列家欤、尔在列邦、为人咒诅、我将救尔、使尔为人祝嘏、勿惧、其强乃手、';
_Zec8_14='万军之耶和华云、尔列祖激我怒时、我拟降灾、而不回意、';
_Zec8_15='今我亦拟施恩于耶路撒冷、与犹大家、尔其勿惧、';
_Zec8_16='尔所当行者、乃与邻里言、各以诚实、在尔邑门、行公正和平之鞫、';
_Zec8_17='勿中心谋恶、以害邻里、勿好伪誓、盖此悉我所恶、耶和华言之矣、○';
_Zec8_18='万军之耶和华谕我曰、';
_Zec8_19='万军之耶和华云、四月五月、七月十月、禁食之期、在犹大家、将为喜乐欢忭之期、欣悦之节、尔宜诚实和平是好、';
_Zec8_20='万军之耶和华云、厥后必有诸民、及多邑之居民将至、';
_Zec8_21='此邑之民、诣彼邑曰、我侪速往、求耶和华之恩、寻万军之耶和华、我亦偕往、';
_Zec8_22='将有多民、强大之邦、往耶路撒冷、寻万军之耶和华、而乞其恩、';
_Zec8_23='万军之耶和华云、是日异言之列邦中、将有十人、执犹大一人之裾曰、我闻上帝偕尔、我欲与尔偕行、';
_Zec9_1='耶和华之警示、应于哈得拉地、归于大马色、及其邻邑哈马、万人与以色列诸支派之目、皆仰望耶和华、';
_Zec9_2='亦归于推罗西顿、以其大有智慧也、';
_Zec9_3='推罗为己建保障、积银如尘土、积精金如衢泥、';
_Zec9_4='主必逐之、摧其权势于海、邑为火焚、';
_Zec9_5='亚实基伦见之而恐惧、迦萨见之而痛苦、以革伦因绝望而蒙羞、迦萨王必沦丧、亚实基伦无人居处、';
_Zec9_6='外族将居于亚实突、我必绝非利士人之骄、';
_Zec9_7='除其口中之血、齿间可憎之物、彼将为我上帝之遗民、若犹大中之族长、以革伦若耶布斯人、';
_Zec9_8='我将建营以环我室、抵御敌军、绝其往来、使暴虐者不复经行斯境、盖我目顾之、○';
_Zec9_9='锡安女欤、尔其大乐、耶路撒冷女欤、尔其欢呼、尔王临尔、彼乃公义、且施拯救、温柔而乘驴、即驴之驹、';
_Zec9_10='我必绝以法莲之车、与耶路撒冷之马、除争战之弓、彼将向列邦言和平、其权所及、自此海至彼海、自大河至地极、';
_Zec9_11='若尔、因尔盟约之血、我将释尔俘囚、出于眢井、';
_Zec9_12='有望之俘囚欤、宜归保障、我今宣告、必偿尔维倍、';
_Zec9_13='我以犹大为已弯之弓、以以法莲为在弦之矢、锡安欤、我将激尔子、以攻雅完之子、使尔若勇士之剑、';
_Zec9_14='耶和华将见于其上、发矢如闪电、主耶和华吹角、御南方之旋风而行、';
_Zec9_15='万军之耶和华将保卫之、俾吞灭其敌、践其所发之石、将饮敌血而喧噪、有若饮酒、又若盈血之祭盂、沃血之坛角、';
_Zec9_16='是日也、彼之上帝耶和华必救其民、视若群羊、俾如冕旒之宝石、焯烁于其地、';
_Zec9_17='其福何其洪、其荣何其美、少男以佳谷而昌、少女因新酒而盛、';
_Zec10_1='春雨之时、当求雨于耶和华、耶和华发雷电、必降雨、赐人田间之蔬、';
_Zec10_2='家神言虚诞、卜筮见欺诳、妄宣伪梦、徒施慰藉、故民流离如羊、因无牧而困苦、';
_Zec10_3='我怒炽于牧者、必惩罚牡山羊、盖万军之耶和华垂顾其群、即犹大家、必使若临陈之骏马、';
_Zec10_4='隅石、幕钉、战弓、及诸主治者、将皆出于彼、';
_Zec10_5='彼若武士、当战争时、践其敌于衢泥、其战争也、因耶和华偕之、凡乘马者、无不惶愧、';
_Zec10_6='我将巩固犹大室、拯救约瑟家、导之旋归、加以矜悯、俾如未见弃者、盖我为其上帝耶和华、必听其祈、';
_Zec10_7='以法莲将如武士、中心欣悦、有若饮酒、其子见之则喜、其心因耶和华而乐、';
_Zec10_8='我将号召而集之、我已赎之、彼将繁衍、如昔日然、';
_Zec10_9='我将播之于列邦、彼在远方、必记忆我、偕其子女得生而还、';
_Zec10_10='我将引之出埃及、集之出亚述、导之入基列、及利巴嫩、其地不足以居之、';
_Zec10_11='我将经行苦海、冲击海涛、尼罗之深处必涸、亚述之骄矜必降、埃及之权柄必亡、';
_Zec10_12='我将使之恃耶和华而坚强、奉其名而往来、耶和华言之矣、';
_Zec11_1='利巴嫩欤、其启尔门、任火焚尔香柏、';
_Zec11_2='松木欤、尔其号啕、因香柏已倾、其佳者已毁矣、巴珊橡树欤、尔其号啕、因丛林已仆矣、';
_Zec11_3='有牧人号啕之声、因其荣华毁矣、有稚狮咆哮之声、因约但之荣美摧矣、';
_Zec11_4='我上帝耶和华云、将宰之羊、尔其饲之、';
_Zec11_5='购者杀之、而自以为无辜、鬻者曰、耶和华宜颂美、因我富有矣、彼之牧者、亦不惜之、';
_Zec11_6='耶和华云、斯土居民、我不复惜之、必付于其邻与王、彼将击斯土、我不拯之于其手、';
_Zec11_7='我则饲此将宰之羊、其羊诚为困苦、遂取二杖、一曰荣美、一曰维系、而饲斯羊、';
_Zec11_8='一月之间、我绝三牧、盖我心厌彼、彼心憾我也、';
_Zec11_9='我则曰、必不饲尔、死者听其死、亡者听其亡、其余任其相食、';
_Zec11_10='遂取我荣美之杖折之、以废我与诸民所立之约、';
_Zec11_11='是日即废之、困苦之羊听从我者、咸知此为耶和华之言、';
_Zec11_12='我谓之曰、若视为善、其给我值、否则已矣、于是权银三十、以为我值、';
_Zec11_13='耶和华谓我曰、以彼估我之嘉值、掷于陶人、我则取其银三十、掷于陶人、在耶和华之室、';
_Zec11_14='其二维系之杖、我亦折之、以绝犹大与以色列兄弟之谊、○';
_Zec11_15='耶和华谓我曰、复取愚牧之器、';
_Zec11_16='我将兴一牧于斯土、彼不顾丧亡者、不寻离散者、不医被伤者、不饲茁壮者、惟食肥者之肉、而断其蹄、';
_Zec11_17='祸哉、弃其群羊之庸牧乎、刃必击其臂、伤其右目、其臂枯槁、其右目昏瞆矣、';
_Zec12_1='耶和华论以色列之警示、○铺张诸天、建立地基、创造人灵之耶和华曰、';
_Zec12_2='我将使耶路撒冷为四周诸民致眩之杯、耶路撒冷被围时、犹大亦得其佑、';
_Zec12_3='是日我将使耶路撒冷为诸民之重石、凡负之者、必受重伤、天下列邦、将集而攻之、';
_Zec12_4='耶和华曰、是日我将使诸马惊骇、乘者颠狂、惟犹大家、我必垂顾之、列邦诸马、我使之蒙瞽、';
_Zec12_5='犹大族长意谓、耶路撒冷居民、恃其上帝万军之耶和华、为我之力、';
_Zec12_6='是日我使犹大族长、若火盆之在柴薪、若火炬之在禾束、必左右焚毁四周之邦、耶路撒冷之民、仍居其所耶路撒冷、';
_Zec12_7='耶和华必先救犹大之幕、俾大卫家与耶路撒冷居民之荣、不得越于犹大、';
_Zec12_8='是日耶和华必扞卫耶路撒冷居民、其中懦弱者将如大卫、大卫家将如上帝、如耶和华之使、在于其前者、';
_Zec12_9='是日来攻耶路撒冷之列邦、我拟灭之、';
_Zec12_10='且必注恩赐、赋恳求之心于大卫家、及耶路撒冷居民、俾仰望我、即彼所刺者、为之哀哭、若丧独子、为之惨怛、若丧长子、';
_Zec12_11='是日耶路撒冷大有悲哀、如在米吉多平原哈达临门之悲哀、';
_Zec12_12='斯土各家、必有悲哀、大卫家男女异室而居、拿单家男女异室而居、';
_Zec12_13='利未家男女异室而居、示每家男女异室而居、';
_Zec12_14='其余之家、男女异室而居、';
_Zec13_1='是日必有源泉、为大卫家、及耶路撒冷居民而辟、以去罪戾污秽、';
_Zec13_2='万军之耶和华曰、当是日、我必绝偶像之名于斯土、不复见忆、亦使先知与邪鬼出斯土、';
_Zec13_3='如有人预言、则生之之父母、必谓之曰、尔托耶和华名而言诳、必不得生、彼预言时、生之之父母、必刺而穿之、';
_Zec13_4='是日先知预言者、必因所见之异象而羞愧、不复衣毛服以欺人、';
_Zec13_5='乃曰、我非先知、乃农夫耳、自幼为奴、';
_Zec13_6='或谓之曰、尔两肩之间何伤也、曰、我在友人之家、所受之伤也、○';
_Zec13_7='万军之耶和华曰、锋刃欤、其起击我牧者、与我同俦、其击牧者、散厥群羊、惟彼小子、我将反手加之、';
_Zec13_8='耶和华曰、四境之内、三分之二、将见绝灭而亡、三分之一、必得存留、';
_Zec13_9='其三分之一、我将使之经火、炼之若银、煆之若金、彼必呼吁我名、而我应之、我则曰、彼为我民、彼则曰、耶和华乃我上帝也、';
_Zec14_1='耶和华之日将至、尔物被掠、必在尔中分之、';
_Zec14_2='盖我必集万邦、与耶路撒冷战、其城被取其室被劫、其女被玷、邑民之半、将为俘囚、其余之民、则不见绝于邑中、';
_Zec14_3='维时、耶和华必出、与列邦战、如昔日之战焉、';
_Zec14_4='是日、其足立于耶路撒冷东之橄榄山、橄榄山必中裂、自东至西、成为巨谷、其山半移于北、半移于南、';
_Zec14_5='山谷延及亚萨、尔曹将循之而遁、若犹大王乌西雅时、因避地震而遁、我上帝耶和华必莅临、诸圣者偕之、';
_Zec14_6='是日无光、明星敛曜、';
_Zec14_7='此乃唯一之日、为耶和华所知、非昼非夜、至暮有光、';
_Zec14_8='是日必有活水、出自耶路撒冷、半流东海、半流西海、冬夏皆然、';
_Zec14_9='耶和华将为天下之王、是日耶和华乃惟一、其名亦惟一、';
_Zec14_10='斯土将成为平原、自迦巴至耶路撒冷南之临门、耶路撒冷必将卓越、而居其所、自便雅悯门、至首门之处、延及隅门、复自哈楠业楼、至王之酒醡、';
_Zec14_11='必有人处于其中、不复见诅、耶路撒冷民安然而居、';
_Zec14_12='惟彼列邦、与耶路撒冷战者、耶和华必加之以灾、其足尚立时、其肉即腐、目腐于眶、舌腐于口、';
_Zec14_13='是日耶和华必使其中、大为扰乱、邻里互相执手、举手相击、';
_Zec14_14='犹大亦在耶路撒冷而战、四周列邦之货财、金银衣服、聚集繁多、';
_Zec14_15='马骡驼驴、营中诸畜、所遘之灾、亦必如此、';
_Zec14_16='凡曾攻耶路撒冷者、列邦所余之民、每岁必上、崇拜其王万军之耶和华、守构庐节、';
_Zec14_17='地上万族、不上耶路撒冷、崇拜其王万军之耶和华者、雨不降之、';
_Zec14_18='若埃及族、不上而至、亦必遘灾、如不上而守构庐节之列邦、遘耶和华所降之灾然、';
_Zec14_19='埃及与列邦、凡不上而守构庐节者、其罚乃此、';
_Zec14_20='是日马铃之上、必有文云、为圣于耶和华、耶和华室中之鼎、必若坛前之盂、';
_Zec14_21='耶路撒冷犹大之鼎、俱为圣于万军之耶和华、凡献祭者、将取而烹之于其中、是日不复有迦南人、在万军耶和华之室矣、';
_Mal1_1='耶和华藉玛拉基、向以色列所言之警示、○';
_Mal1_2='耶和华曰、我爱尔、尔曰、于何爱我、耶和华曰、以扫非雅各之兄乎、然我爱雅各、';
_Mal1_3='恶以扫、使其山荒芜、以其业畀野犬、';
_Mal1_4='以东曰、我虽倾覆、必复建荒墟之处、万军之耶和华云、彼将建之、我必毁之、人将称之为恶境、其人为耶和华恒怒之民、';
_Mal1_5='尔必目睹之、曰、愿耶和华为大于以色列境之外、○';
_Mal1_6='万军之耶和华曰、轻视我名之祭司欤、子尊其父、仆尊其主、我若为父、尊我者安在、我若为主、畏我者安在、尔曰、我于何事轻视尔名乎、';
_Mal1_7='尔以不洁之饼、奉于我坛、犹曰我于何事污尔乎、尔言耶和华之几、可藐视也、';
_Mal1_8='万军之耶和华曰、尔献瞽牲为祭、岂非恶乎、尔献跛牲病牲、岂非恶乎、今试奉于尔之方伯、彼岂悦尔、而纳尔乎、';
_Mal1_9='万军之耶和华曰、尔既行此、试求上帝施恩、使加矜悯、彼岂纳尔中一人乎、';
_Mal1_10='深愿尔中有人闭门、免徒爇火于我坛、万军之耶和华曰、我不悦尔、不纳尔手所献之物、';
_Mal1_11='万军之耶和华曰、自日出至日入之处、我名为大于列邦、随在有人为之焚香、献清洁之祭品、盖我名为大于列邦也、';
_Mal1_12='惟尔侮之、曰、耶和华之几不洁、其上之食品、可藐视也、';
_Mal1_13='万军之耶和华曰、尔谓行此诸事、何其烦劳、遂轻慢之、耶和华曰、尔以所强夺者、及跛牲病牲、献之为祭、我岂由尔手而纳之乎、';
_Mal1_14='谲者许愿、群中原有牡牲、乃以残废之牲献主、其人可诅、我乃大君、我名在列邦中为可畏、万军之耶和华言之矣、';
_Mal2_1='尔祭司欤、斯命乃为尔也、';
_Mal2_2='万军之耶和华曰、如尔不听、不置于心、归荣我名、我必降诅于尔、诅尔福祉、我已诅之、以尔不置于心也、';
_Mal2_3='我必斥尔之种子、以尔牺牲之粪、涂于尔面、尔与斯粪、同被移徙、';
_Mal2_4='尔则知我传斯命于尔、乃坚我与利未所立之约、万军之耶和华言之矣、';
_Mal2_5='我与利未立约、赐以生命平康、使之寅畏、彼则敬我、寅畏我名、';
_Mal2_6='其口存真实之法律、其唇无不义、彼以和平正直、偕我而行、俾多人转离其罪愆、';
_Mal2_7='祭司之唇、宜存智识、人当求法律于其口、以其为万军耶和华之使也、';
_Mal2_8='惟尔偏离其道、俾多人踬于法律、利未之约、尔亦爽之、万军之耶和华言之矣、';
_Mal2_9='因尔未守我道、在于法律、偏以待人、故我使尔成为可厌、众民所鄙、○';
_Mal2_10='我侪非共一父乎、非一上帝所造乎、胡为昆弟相欺、侮我列祖之约、';
_Mal2_11='犹大曾行诡诈、在以色列与耶路撒冷中、有行可憎之事、盖犹大侮耶和华所悦之圣洁、娶事异神之女、';
_Mal2_12='凡行此之人、或巡逻者、或应答者、及献祭于万军之耶和华者、耶和华必绝之于雅各幕中、';
_Mal2_13='尔复有所行、即使哀哭、叹息涕泣、遍于耶和华之坛、致耶和华不复顾尔礼物、不由尔手乐纳之也、';
_Mal2_14='惟尔曰、奚为哉、乃因耶和华在尔与尔少时之妻间为证、彼虽为尔伉俪、盟约之妻、而尔以诈伪待之、';
_Mal2_15='上帝生气虽有余裕、祇造一人、何以惟一、乃求圣裔耳、故当谨守尔心、勿以诈伪待少时之妻、';
_Mal2_16='以色列之上帝耶和华曰、出妻之事、与以强暴待其妻者、我恨恶之、故当谨守尔心、勿行诡诈、万军之耶和华言之矣、○';
_Mal2_17='尔既以言烦渎耶和华、乃曰于何烦渎之、尔言凡行恶者、耶和华视之为善、且欣悦之、不然、秉公之上帝安在哉、';
_Mal3_1='万军之耶和华曰、我遣我使备路于我前、尔所求之主、必忽临厥殿、盟约之使、尔所慕者、将至矣、';
_Mal3_2='彼至之日、谁能当之、彼显之时、谁能立乎、盖彼若煆金之火、如漂布之碱、';
_Mal3_3='将坐、如炼银而洁之者、以洁利未子孙、炼之若金银、则必依义献祭于耶和华、';
_Mal3_4='斯时犹大与耶路撒冷之祭、必见悦于耶和华、有如曩日昔年、';
_Mal3_5='我必莅临、行鞫于尔、凡巫觋及淫乱妄誓、负佣值、欺孤寡、屈宾旅、而不畏我者、我必亟证之、万军之耶和华言之矣、';
_Mal3_6='我耶和华不变易、故尔雅各子孙、不见翦灭、○';
_Mal3_7='万军之耶和华曰、自尔列祖之日、尔偏离我律例、而不守之、当返于我、我则返于尔、尔乃曰于何而返乎、';
_Mal3_8='人可行窃于上帝乎、尔乃行窃于我、尔曰于何行窃于尔、在于输什一、及献礼物也、';
_Mal3_9='尔受诅矣、盖举国行窃于我也、';
_Mal3_10='万军之耶和华曰、其输什一、悉归府库、俾我室中有粮、以此试我、是否为尔启天之牖、倾福于尔、无地可容、';
_Mal3_11='我将为尔责吞噬者、俾不坏尔土产、尔田间之葡萄、不先期而陨、万军之耶和华言之矣、';
_Mal3_12='万民必称尔有福、尔国将为乐土、万军之耶和华言之矣、○';
_Mal3_13='耶和华曰、尔以狂悖之言逆我、乃曰、我以何言逆尔乎、';
_Mal3_14='尔曰、奉事上帝、乃徒然耳、我遵其命、于万军之耶和华前殷忧而行、何益之有、';
_Mal3_15='我侪则谓狂傲者有福、行恶者建立、试上帝而获免、';
_Mal3_16='是时寅畏耶和华者相语、耶和华乃倾耳而听之、为凡寅畏耶和华、而思念其名者、录志书于其前、';
_Mal3_17='万军之耶和华曰届我所定之期、斯人必属于我、为我之业、我必矜恤之、若人矜恤事己之子、';
_Mal3_18='当斯时也、义与不义者、事上帝与不事上帝者、尔将转而分辨之、';
_Mal4_1='万军之耶和华曰、其日将届、火燃若炉、骄侈与作恶者、将如草芥、日至尽毁、致根与枝、靡有孑遗、';
_Mal4_2='惟尔寅畏我名者、义日将为尔出、其翼施医、尔将出而踊跃、如牢中之犊、';
_Mal4_3='尔必蹂躏恶人、于我所定之日、彼若灰尘、在尔足下、万军之耶和华言之矣、○';
_Mal4_4='我仆摩西之法律、我在何烈所命、传于以色列之典章律例、尔其忆之、';
_Mal4_5='在耶和华大而可畏之日未至以先、我必遣先知以利亚诣尔、';
_Mal4_6='必使为父者之心、转向其子、为子者之心、转向其父、免我莅临、咒诅斯土、';
_Mat1_1='亚伯拉罕之裔、大卫之胄、耶稣基督族谱、';
_Mat1_2='亚伯拉罕生以撒、以撒生雅各、雅各生犹大、与其兄弟、';
_Mat1_3='犹大由他玛氏生法勒斯、谢拉、法勒斯生希斯仑、希斯仑生亚兰、';
_Mat1_4='亚兰生亚米拿达、亚米拿达生拿顺、拿顺生撒门、';
_Mat1_5='撒门由喇合氏生波阿斯、波阿斯由路得氏生俄备得、俄备得生耶西、';
_Mat1_6='耶西生大卫王、○';
_Mat1_7='大卫纳乌利亚妻、生所罗门、所罗门生罗波安、罗波安生亚比雅、亚比雅生亚撒、';
_Mat1_8='亚撒生约沙法、约沙法生约兰、约兰生乌西亚、';
_Mat1_9='乌西亚生约坦、约坦生雅哈斯、亚哈斯生希西家、';
_Mat1_10='希西家生玛拿西、玛拿西生亚们、亚们生约西亚、';
_Mat1_11='徙于巴比伦时、约西亚生耶哥尼雅与其兄弟、○';
_Mat1_12='徙于巴比伦后、耶哥尼雅生撒拉铁、撒拉铁生所罗巴伯、';
_Mat1_13='所罗巴伯生亚比玉、亚比玉生以利亚敬、以利亚敬生亚所、';
_Mat1_14='亚所生撒督、撒督生亚金、亚金生以律、';
_Mat1_15='以律生以利亚撒、以利亚撒生马但、马但生雅各、';
_Mat1_16='雅各生约瑟、约瑟即马利亚之夫、马利亚生耶稣、称基督者、○';
_Mat1_17='如是自亚伯拉罕至大卫十四代、自大卫至徙巴比伦十四代、自徙巴比伦至基督十四代、';
_Mat1_18='耶稣基督之生如左、母马利亚为约瑟所聘、未婚感圣神而孕、';
_Mat1_19='其夫约瑟、义人也、不欲显辱之、意隐休之、';
_Mat1_20='思维间、主之使见于梦曰、大卫之裔约瑟、娶尔妻马利亚勿惧、盖所孕者、由圣神也、';
_Mat1_21='彼将生子、可名曰耶稣、因将救其民出于罪也、';
_Mat1_22='斯事悉成、以应主藉先知所言曰、';
_Mat1_23='将有处女、孕而生子、人称其名、曰以马内利、译即上帝偕我侪也、';
_Mat1_24='约瑟寤、如主使所命娶之、';
_Mat1_25='未与同室、及生子、则名之曰耶稣、';
_Mat2_1='希律王时、耶稣生于犹大之伯利恒、有博士数人、自东方至耶路撒冷、';
_Mat2_2='曰、生而为犹太人王者安在、我在东方见其星、故来拜之、';
_Mat2_3='希律王闻之惶惧、举耶路撒冷皆然、';
_Mat2_4='乃集祭司诸长、及民间士子、问基督当生于何处、';
_Mat2_5='佥曰、犹大之伯利恒、盖先知载云、';
_Mat2_6='犹大地之伯利恒乎、尔在犹大郡中、非最小者、盖将有君自尔出、牧我以色列民矣、';
_Mat2_7='于是希律密召博士、询悉星见之时、';
_Mat2_8='遂遣之往伯利恒曰、尔往详访厥婴、遇则告我、我亦往拜之、';
_Mat2_9='博士闻王命而往、东方所见之星忽导于前、至婴儿所、则止其上、';
_Mat2_10='博士见星、喜不自胜、';
_Mat2_11='入室、见婴及其母马利亚、则俯伏拜婴、启椟、以黄金乳香没药献之、';
_Mat2_12='乃于梦中得示、令勿返见希律、遂由他途而归、○';
_Mat2_13='博士既去、主之使见梦于约瑟曰、起、携婴及其母、奔埃及、寓彼、俟余示尔、盖希律将索婴歼之、';
_Mat2_14='遂起、携婴及其母、夜往埃及、';
_Mat2_15='寓彼、至希律卒、以应主藉先知所言云、曾召吾子出埃及矣、';
_Mat2_16='时、希律知为博士所愚、怒甚、遣人将伯利恒及四境所有男婴、按其详问博士时、凡二岁以下者殄之、';
_Mat2_17='于是应先知耶利米所言云、';
_Mat2_18='在拉玛闻声、哀泣恸甚、乃拉结哭其子、而不受慰、以其无存也、○';
_Mat2_19='希律既卒、主之使在埃及见梦于约瑟曰、起、';
_Mat2_20='携婴及其母、往以色列地、盖索婴命者已死矣、';
_Mat2_21='遂起、携婴及其母、至以色列地、';
_Mat2_22='闻亚基老继父希律为犹大王、惧不敢往、梦中得示、遂入加利利境、';
_Mat2_23='至一邑名拿撒勒居之、应诸先知所言云、人将称之为拿撒勒人矣、';
_Mat3_1='维时、施洗约翰至、宣言于犹太野、';
_Mat3_2='曰、尔宜改悔、天国迩矣、';
_Mat3_3='此乃先知以赛亚所言者、曰、有呼于野者、其声云、备主路、直其径、';
_Mat3_4='夫约翰身衣驼毛、腰束革带、食则蝗虫野蜜、';
_Mat3_5='时、耶路撒冷、犹太、及约但四方、咸出就之、';
_Mat3_6='在约但河受其洗、而承己罪、';
_Mat3_7='约翰见法利赛人撒都该人、多就其洗、谓之曰、蝮类乎、谁示尔避将来之怒乎、';
_Mat3_8='故当结果、以副改悔、';
_Mat3_9='勿自谓、我有亚伯拉罕为父也、我语汝、上帝能由此石、兴起亚伯拉罕之子孙焉、';
_Mat3_10='今斧置树根、凡不结善果者、则斫之、委于火、';
_Mat3_11='夫我洗尔以水、俾尔改悔、但后我来者、尤胜于我、即携其履、我亦弗堪、彼将洗尔以圣神及火焉、';
_Mat3_12='其手执箕、簸净厥场、敛麦入仓、以不灭之火而烧其糠、○';
_Mat3_13='时、耶稣自加利利至约但就约翰、欲受其洗、';
_Mat3_14='约翰辞曰、我应受洗于尔、尔乃就我乎、';
_Mat3_15='耶稣曰、今姑许我、我侪当如是以尽诸义、乃许之、';
_Mat3_16='耶稣受洗、由水而上、天为之开、见上帝之神、如鸽降临其上、';
_Mat3_17='自天有声云、此我爱子、我所欣悦者、';
_Mat4_1='维时、圣神导耶稣适野、见试于魔、';
_Mat4_2='禁食四十昼夜、则饥、';
_Mat4_3='试者进曰、尔若上帝子、可命此石为饼、';
_Mat4_4='曰、记有之、人之生也、不第恃饼、惟恃上帝所出之言、';
_Mat4_5='魔遂携之入圣京、立之于殿顶、';
_Mat4_6='曰、尔若上帝子、可投下、记有之、彼将命其使以手扶尔、免足触石、';
_Mat4_7='耶稣曰、记亦有之、勿试主尔之上帝、';
_Mat4_8='魔复携之陟最高之山、以世上诸国及其荣华示之、';
_Mat4_9='曰、若俯伏拜我、悉以予尔、';
_Mat4_10='耶稣曰、撒但译即敌者退、记有之、当拜主尔之上帝而独事之、';
_Mat4_11='于是魔去之、天使至而服事焉、○';
_Mat4_12='耶稣闻约翰下狱、乃退往加利利、';
_Mat4_13='又去拿撒勒、至迦百农居焉、其地濒海、在西布伦拿弗他利境、';
_Mat4_14='应先知以赛亚所言云、';
_Mat4_15='沿海之西布伦拿弗他利地、即约但外异邦之加利利、';
_Mat4_16='其处于暗之民、已见大光、处于死地阴翳者、有光升及之、';
_Mat4_17='自是耶稣始宣言曰、尔宜改悔、天国迩矣、○';
_Mat4_18='耶稣经行加利利海滨、见兄弟二人、乃西门称彼得者、与其弟安得烈、施网于海、盖渔者也、';
_Mat4_19='谓之曰、从我、我将使尔为渔人者焉、';
_Mat4_20='即舍网从之、';
_Mat4_21='由此而前、又见兄弟二人、乃西庇太之子雅各、与其弟约翰、偕父在舟补网、招之、';
_Mat4_22='即舍舟别父而从焉、○';
_Mat4_23='耶稣周行加利利、在诸会堂训诲、宣天国福音、医庶民疾病、';
_Mat4_24='声名洋溢于叙利亚、人携诸负病、疾苦、患鬼、癫痫、瘫痪者、就之、悉医焉、';
_Mat4_25='时、有众自加利利、低加波利、耶路撒冷、犹太、及约但外从之、';
_Mat5_1='耶稣见众、乃登山、既坐、门徒就焉、';
_Mat5_2='启口训之曰、';
_Mat5_3='虚心者福矣、以天国为其有也、';
_Mat5_4='哀恸者福矣、以其将受慰也、';
_Mat5_5='温柔者福矣、以其将承地也、';
_Mat5_6='饥渴慕义者福矣、以其将得饱也、';
_Mat5_7='矜恤者福矣、以其将见矜恤也、';
_Mat5_8='清心者福矣、以其将见上帝也、';
_Mat5_9='致和者福矣、以其将称为上帝子也、';
_Mat5_10='为义而见窘逐者福矣、以天国为其有也、';
_Mat5_11='人为我而诟尔、窘尔、妄以诸恶诬尔、则尔福矣、';
_Mat5_12='宜欣喜欢乐、以尔在天之赏大也、盖前乎尔之先知、人亦如是窘逐之、○';
_Mat5_13='尔乃世之盐、盐失其味、何以复之、后无所用、惟弃于外、为人所践耳、';
_Mat5_14='尔乃世之光、邑建于山、不能隐也、';
_Mat5_15='人燃灯、不置斗下、乃置檠上、则普照同室之人、';
_Mat5_16='如是、尔之光亦当照乎人前、俾人见尔善行、荣尔在天之父焉、○';
_Mat5_17='勿意我来废律、或先知也、我来非以废之、乃以成之、';
_Mat5_18='我诚语汝、天地未废、律之一点一画必不废、迨皆成焉、';
_Mat5_19='故废此诫至微之一、又以是训人者、在天国必谓之至微、惟遵行之、且以训人者、在天国必谓之大也、';
_Mat5_20='我语汝、傥尔之义、无以尚乎士子法利赛人之义、断不能入天国也、○';
_Mat5_21='尔闻有语古人云、勿杀、杀则干乎鞫、';
_Mat5_22='惟我语汝、怒兄弟者干乎鞫、谓兄弟曰愚者、干乎公会、曰妄者、干乎火狱、';
_Mat5_23='故尔献礼于坛时、而念兄弟与尔有隙、';
_Mat5_24='则留礼物于坛前、先往和乃兄弟、然后来献尔礼物焉、';
_Mat5_26='我诚语汝、非毫厘尽偿、断不得出也、○';
_Mat5_27='尔闻有言、勿淫、';
_Mat5_28='惟我语汝、见色而好之者、心已淫之矣、';
_Mat5_29='设也右目陷尔于罪、原文作致尔倾跌下同则抉而弃之、宁丧百体之一、勿全身委地狱、';
_Mat5_30='设也右手陷尔于罪、则断而弃之、宁丧百体之一、勿全身入地狱、';
_Mat5_31='又言若人出妻、宜以离书与之、';
_Mat5_32='惟我语汝、非以奸故而出妻、是使之淫也、娶所出之妻者、亦淫也、○';
_Mat5_33='尔又闻有语古人云、勿背誓、誓必偿之于主、';
_Mat5_34='惟我语尔、概勿誓、勿指天、以天乃上帝座也、';
_Mat5_35='勿指地、以地乃其足几也、勿指耶路撒冷、以其为大君之京师也、';
_Mat5_36='勿指尔首而誓、以尔不能使首之一发、为黑为白也、';
_Mat5_37='顾尔之言、宜是是否否、过此则出于恶者也、○';
_Mat5_38='尔闻有言、目偿目、齿偿齿、';
_Mat5_39='惟我语汝、勿与恶者敌、或批尔右颊、并转左颊以向之、';
_Mat5_40='或欲讼尔、索尔里衣、即外服亦听其取之、';
_Mat5_41='或强尔行一里、则偕之行二里、';
_Mat5_42='求尔者与之、借尔者勿却、○';
_Mat5_43='尔闻有言、邻则爱之、敌则恶之、';
_Mat5_44='惟我语汝、敌尔者爱之、窘逐尔者、为之祈祷、';
_Mat5_45='则可为尔天父之子、盖天父使日照于善不善者、雨降于义不义者也、';
_Mat5_46='尔若爱乎爱尔者、有何赏耶、税吏不亦然乎、';
_Mat5_47='尔惟问安于兄弟、有何过人耶、异邦人不亦然乎、';
_Mat5_48='故当纯全、若尔天父焉、';
_Mat6_1='慎勿行尔义于人前、令人见之、若然、则不获赏于尔天父矣、';
_Mat6_2='故施济勿吹角于前、若伪善者在会堂及通衢、求荣于人、我诚语汝、彼已得其赏矣、';
_Mat6_3='惟尔施济、勿使左手知右手所为、';
_Mat6_4='俾尔之施济隐焉、尔父鉴于隐者、将以报尔、○';
_Mat6_5='尔祈祷、勿若伪善者、好立于会堂街隅祈祷、令人见之、我诚语汝、彼已得其赏矣、';
_Mat6_6='惟尔祈祷、宜入密室闭门、祈尔隐中之父、尔父鉴于隐者、将以报尔、';
_Mat6_7='尔祈祷、语勿重复、如异邦人、彼以为言多乃得升闻也、';
_Mat6_8='尔勿效之、盖未求之先、尔所需者、父已知之、';
_Mat6_9='故尔祈祷宜云、我父在天、愿尔名圣、';
_Mat6_10='尔国临格、尔旨得成、在地若天、';
_Mat6_11='日需之粮、今日赐我、';
_Mat6_12='求免我负、如我免人、';
_Mat6_13='勿导入试、拯我出恶、古文有增之者云以国权荣皆尔所有爰及世世诚所愿也';
_Mat6_14='盖尔免人过、天父亦免尔过、';
_Mat6_15='尔不免人过、尔父亦不免尔过、○';
_Mat6_16='尔禁食、勿若伪善者作忧容、彼垢面以禁食见于人、我诚语汝、彼已得其赏矣、';
_Mat6_17='惟尔禁食、膏首、靧面、';
_Mat6_18='俾尔禁食不见于人、惟见于隐中之父、尔父鉴于隐者、将以报尔、○';
_Mat6_19='勿积财于地、其处蠹蚀锈坏、盗穴而窃之、';
_Mat6_20='惟积财于天、其处则蠹不蚀、锈不坏、盗不穴而窃之、';
_Mat6_21='盖尔财所在、尔心亦在焉、';
_Mat6_22='夫身之灯、目也、目了则全身光、';
_Mat6_23='目眊则全身暗、尔衷之光若暗、其暗大哉、';
_Mat6_24='未有能事二主者、盖恶此爱彼、或重此轻彼、尔不能事上帝、又事货财也、';
_Mat6_25='故我语汝、勿虑生何以食、何以饮、身何以衣、夫生非贵于食、身非贵于衣乎、';
_Mat6_26='试观飞鸟、不稼不穑、不积于廪、尔天父且育之、尔岂不尤贵于鸟乎、';
_Mat6_27='尔曹谁能以思虑延生一刻乎、';
_Mat6_28='曷为衣虑耶、试思野之百合花、如何而长、不劳不纺、';
_Mat6_29='我语汝、当所罗门荣华之极、所衣不及此花之一也、';
_Mat6_30='夫野草今日尚存、明日投炉、上帝犹衣之若此、况于尔小信者乎、';
_Mat6_31='故勿虑何以食、何以饮、何以衣、';
_Mat6_32='此皆异邦人所求、尔天父知尔悉需之、';
_Mat6_33='惟先于其国其义是求、则此物悉加诸尔、故勿为明日虑、明日之虑、明日虑之、是日之劳、是日足矣、';
_Mat7_1='勿议人、免见议、';
_Mat7_2='尔以何议议人、则见议亦如是、尔以何度度人、则见度亦如是、';
_Mat7_3='胡为视尔兄弟目中有草芥、而不觉己目中有梁木乎、';
_Mat7_4='尔目中有梁木、何以语兄弟曰、容我去尔目中之草芥乎、';
_Mat7_5='伪善者乎、先去尔目中之梁木、方可了然、以去兄弟目中之草芥也、○';
_Mat7_6='勿以圣物予犬、勿以珍珠委豕、恐彼践之、转而噬尔、○';
_Mat7_7='求则予尔、寻则遇之、叩门则为尔启之、';
_Mat7_8='盖凡求者得也、寻者遇也、叩者启也、';
_Mat7_9='尔中孰有子求饼而予之石、';
_Mat7_10='求鱼而予之蛇乎、';
_Mat7_11='尔曹虽不善、尚知以嘉物予子、况尔在天之父、岂不更如此以嘉物予求之者乎、';
_Mat7_12='凡欲人如何施诸己、亦宜如是施诸人、此即律法与先知也、○';
_Mat7_13='当入窄门、盖引而之亡者、其门也阔、其路也宽、入之者众、';
_Mat7_14='引而之生者、其门也窄、其路也狭、得之者寡、○';
_Mat7_15='谨防伪先知、其就尔也、外饰若羊、内则贪狼、';
_Mat7_16='是可因其果识之、荆棘中岂摘葡萄乎、蒺藜中岂采无花果乎、';
_Mat7_17='善树结善果、恶树结恶果、';
_Mat7_18='善树不能结恶果、恶树不能结善果、';
_Mat7_19='凡不结善果者、即斫之、委于火、';
_Mat7_20='故因其果而识之、';
_Mat7_21='凡称我曰、主也主也者、未必尽入天国、惟遵我父之旨者而已、';
_Mat7_22='彼日、多人将语我云、主也、主也、我非以尔名宣道、以尔名逐鬼、以尔名广行异能乎、';
_Mat7_23='我将告之曰、我未尝识尔、作不法者其去我、';
_Mat7_24='凡闻我言而行之者、譬诸智人、建屋磐上、';
_Mat7_25='雨降潦行、风吹冲屋、而不倾覆、因基磐上也、';
_Mat7_26='凡闻我言而不行者、譬诸愚人、建屋沙上、';
_Mat7_27='雨降潦行、风吹撞屋、遂以倾覆、宜倾覆者大也、○';
_Mat7_28='耶稣言竟、众奇其训、';
_Mat7_29='以其训人若操权者、非若士子也、';
_Mat8_1='耶稣下山、群众从之、';
_Mat8_2='有癞者就而拜曰、主如允、必能洁我、';
_Mat8_3='遂伸手扪之、曰、吾允矣、尔其洁哉、癞即洁、';
_Mat8_4='耶稣语之曰、慎勿告人、但往示身于祭司、献摩西所命之礼、以证于众、○';
_Mat8_5='入迦百农、有百夫长就而求曰、';
_Mat8_6='主、我仆瘫痪、偃卧在室、痛甚、';
_Mat8_7='曰、我往医之、';
_Mat8_8='百夫长曰、主、临我舍、我弗堪、第发一言、我仆必愈、';
_Mat8_9='盖我隶人权、有士卒隶我权、令此往则往、令彼来则来、令仆行是则行是、';
_Mat8_10='耶稣闻而奇之、谓从者曰、我诚语汝、如是之笃信、即以色列中、亦未之见也、';
_Mat8_11='我语汝、自东自西、有众将至、与亚伯拉罕、以撒、雅各、同席天国、';
_Mat8_12='惟其本国子民、必见逐于幽暗、在彼有哀哭切齿矣、';
_Mat8_13='乃谓百夫长曰、往哉、如尔信、成之、即时仆愈、';
_Mat8_14='耶稣入彼得家、见其妻母病热偃卧、';
_Mat8_15='扪其手、热即退、妇即起而供事之、';
_Mat8_16='既暮、有携患鬼者多人就之、则以一言逐其鬼、诸负病者医之、';
_Mat8_17='应先知以赛亚所言云、其任我恙、肩我病、○';
_Mat8_18='耶稣见群众环己、命济彼岸、';
_Mat8_19='有士子至、曰、师乎、不论何之、我必从尔、';
_Mat8_20='耶稣曰、狐有穴、鸟有巢、惟人子无枕首之所也、';
_Mat8_21='又一门徒曰、主、容我先归葬父、';
_Mat8_22='耶稣曰、从我、任死者葬其死者、○';
_Mat8_23='既登舟、其徒从之、';
_Mat8_24='海风大作、波涛蔽舟、耶稣适寝、';
_Mat8_25='门徒就而寤之、曰、主、拯我、我亡矣、';
_Mat8_26='曰、小信者乎、何惧耶、乃起、斥风与海、遂大平息、';
_Mat8_27='众异之曰、彼何人斯、风与海亦顺之、○';
_Mat8_28='既济、至加大拉地、遇患鬼者二人、自墓出、猛甚、无敢经此途者、';
_Mat8_29='呼曰、上帝子、我与尔何与、时未至、尔来苦我乎、';
_Mat8_30='远有群豕方食、';
_Mat8_31='鬼求耶稣曰、若逐我、则遣入豕群、';
_Mat8_32='曰、往哉、鬼遂出、入于豕、全群突下山坡、投海、死于水、';
_Mat8_33='牧者奔入邑、以其事及患鬼者所遇告人、';
_Mat8_34='举邑出迎耶稣、既见之、求去其境、';
_Mat9_1='耶稣登舟而济、归故邑、';
_Mat9_2='有人舁瘫痪卧于榻者就之、耶稣见其信、谓瘫痪者曰、小子、安心、尔罪赦矣、';
_Mat9_3='有士子数人、意谓僭妄哉若人、';
_Mat9_4='耶稣知其意、曰、尔心何怀恶耶、';
_Mat9_5='言尔罪赦矣、与言起而行、孰易、';
_Mat9_6='但令尔知人子在世、有权以赦罪耳、遂语瘫痪者曰、起、取榻以归、';
_Mat9_7='即起而返、';
_Mat9_8='众见之悚然、归荣上帝、因其以如是之权赐人也、○';
_Mat9_9='耶稣由此而往、见有名马太者、坐于税关、谓之曰、从我、遂起从之、';
_Mat9_10='耶稣席坐其家、诸税吏及罪人至、与耶稣及门徒偕坐、';
_Mat9_11='法利赛人见之、谓其徒曰、尔师奚与税吏罪人共食乎、';
_Mat9_12='耶稣闻之曰、健者不需医、惟病者需之、夫我欲矜恤、不欲祭祀之意、尔往学之、';
_Mat9_13='盖我来、非召义人、乃召罪人耳、○';
_Mat9_14='时、约翰之门徒至、曰、我与法利赛人数禁食、惟尔门徒不禁食、何也、';
_Mat9_15='耶稣曰、新娶者偕在、贺之者岂能哀恸乎、惟日将至、新娶者见接而去、乃禁食耳、';
_Mat9_16='未有以新布补旧衣者、以所补者反损其衣、而绽尤甚、';
_Mat9_17='未有以新酒注旧革囊者、恐囊裂酒漏、其囊亦败、惟新酒注新囊、斯二者俱存矣、○';
_Mat9_18='言时、有宰来拜曰、我女甫死、尔来手按之、则生矣、';
_Mat9_19='耶稣起而从之、门徒偕焉、';
_Mat9_20='有妇患痭十有二年、尾耶稣后、扪其衣缘、';
_Mat9_21='意谓、第扪其衣必愈、';
_Mat9_22='耶稣回顾曰、女欤、安心、尔信愈尔、自是妇愈、';
_Mat9_23='耶稣入宰者之家、见吹龠者、及众号啕、';
_Mat9_24='谓之曰、退、女非死、乃寝耳、众哂之、';
_Mat9_25='既屏众、乃入、执其手、女即起、';
_Mat9_26='于是声闻遍扬斯地、○';
_Mat9_27='耶稣由此而往、有二瞽者从之、呼曰、大卫之裔、矜恤我、';
_Mat9_28='入室、瞽者就之、耶稣曰、尔信我能为此乎、对曰、主、然、';
_Mat9_29='乃扪其目曰、如尔信成之、';
_Mat9_30='其目即启、耶稣严戒之曰、慎勿令人知之、';
_Mat9_31='二人出、遍扬其名于斯地、○';
_Mat9_32='当其出也、有携喑哑而患鬼者就之、';
_Mat9_33='鬼既逐、哑遂言、众异之曰、以色列中、未尝见是也、';
_Mat9_34='法利赛人曰、彼藉鬼王逐鬼耳、○';
_Mat9_35='耶稣周游乡邑、在会堂训诲、宣天国福音、医诸疾病、';
_Mat9_36='见众悯之、以其困苦流离、犹羊无牧也、';
_Mat9_37='遂语其徒曰、穑多工少、';
_Mat9_38='宜求穑主、遣工力穑焉、';
_Mat10_1='耶稣召十二门徒、赐之以权、逐邪鬼、医疾病、○';
_Mat10_2='十二使徒之名如左、首西门称彼得、及其弟安得烈、西庇太子雅各、及其弟约翰、';
_Mat10_3='腓力、巴多罗买、多马、税吏马太、亚勒腓子雅各、并达太、';
_Mat10_4='加那尼人西门、与加略人犹大、即卖师者、○';
_Mat10_5='耶稣遣此十二人、命之曰、异邦之途勿由、撒玛利亚之邑勿入、';
_Mat10_6='宁就以色列家之亡羊也、';
_Mat10_7='往则宣言曰、天国迩矣、';
_Mat10_8='医病、起死、洁癞、逐鬼、尔以不费受之、宜以不费施之、';
_Mat10_9='勿备金银铜于袋、';
_Mat10_10='途间勿囊、勿二衣、勿履、勿杖、盖工得其食、宜也、';
_Mat10_11='入邑与乡、则访孰为宜者、主之、直至去时、';
_Mat10_12='入其家、则祝其安、';
_Mat10_13='其家若宜、尔祝之安必临之、不宜、尔祝之安则归己、';
_Mat10_14='凡不接尔、不听尔者、出其家其邑、拂去足尘、';
_Mat10_15='我诚语汝、当鞫日、所多玛蛾摩拉之刑、较斯邑犹易受也、○';
_Mat10_16='我遣尔似羊入狼中、故当智如蛇、驯如鸽、';
_Mat10_17='谨防若人、盖将付尔于公会、鞭尔于会堂、';
_Mat10_18='尔将为我故、见解至侯王前、为证于彼、及异邦人、';
_Mat10_19='付尔时、勿虑何以言、何所言、届时必赐尔以何言也、';
_Mat10_20='非尔自言、乃尔父之神、在尔衷言耳、';
_Mat10_21='兄弟将致兄弟于死、父之于子亦然、子将攻父母而死之、';
_Mat10_22='且尔以我名见憾于众、惟终忍者得救也、';
_Mat10_23='此邑窘逐尔、则奔彼邑、我诚语汝、以色列诸邑、尔行未遍、而人子至矣、○';
_Mat10_24='徒不逾师、仆不逾主、';
_Mat10_25='徒如师、仆如主、足矣、若呼家主为别西卜、鬼王名况其家人乎、';
_Mat10_26='勿惧之、未有藏而不露、隐而不显者也、';
_Mat10_27='我语尔于暗者、当述之于光明、尔所聆于耳者、当宣之于屋上、';
_Mat10_28='杀身而不能杀魂者、勿惧之、宁惧能灭身及魂于地狱者、';
_Mat10_29='二雀非一分金售乎、然非尔父许之、其一不陨于地、';
_Mat10_30='尔发亦悉见数、';
_Mat10_31='故勿惧、尔较多雀尤贵也、';
_Mat10_32='凡认我于人前、我亦认之于我天父前、';
_Mat10_33='凡不认我于人前、我亦不认之于我天父前、○';
_Mat10_34='勿意我来施和平于世、我来非施和平、乃兴戎耳、';
_Mat10_35='盖我来、俾子疏其父、女疏其母、妇疏其姑、';
_Mat10_36='而仇敌即家人矣、';
_Mat10_37='爱父母逾于我者、不宜乎我也、爱子女逾于我者、不宜乎我也、';
_Mat10_38='不负其十架而从我者、亦不宜乎我也、';
_Mat10_39='得生命者、将丧之、为我而丧生命者、将得之、○';
_Mat10_40='接尔者、即接我、接我者、即接遣我者也、';
_Mat10_41='接先知以其为先知者、得先知之赏、接义人以其为义人者、得义人之赏、';
_Mat10_42='第以杯水饮此小子之一、以其为吾徒也、我诚语汝、彼必不失其赏也、';
_Mat11_1='耶稣既命十二门徒、乃去彼、往诸邑、施教宣道、○';
_Mat11_2='约翰在狱、闻基督所行、则遣其徒问之、';
_Mat11_3='曰、当来者尔乎、抑他人是望乎、';
_Mat11_4='耶稣曰、以尔所闻所见、往告约翰、';
_Mat11_5='如瞽者明、跛者行、癞者洁、聋者听、死者苏、贫者闻福音、';
_Mat11_6='凡不我弃者福矣、';
_Mat11_7='其人归、耶稣举约翰语众曰、尔曩出野何观耶、风动之苇乎、';
_Mat11_8='抑尔出何观耶、衣毳衣者乎、衣毳衣者、在王宫也、';
_Mat11_9='然则尔出何为也、观先知乎、是也、我语汝、且卓越于先知也、';
_Mat11_10='此即经所谓、我遣我使先尔、以备尔路者也、';
_Mat11_11='我诚语汝、妇之所生、未有大于施洗约翰者、然在天国之微者、犹大于彼也、';
_Mat11_12='自施洗约翰迄今、天国被攻、而攻者奋力得之、';
_Mat11_13='盖诸先知及律法、豫言至约翰而止、';
_Mat11_14='尔愿承之、此即当来之以利亚也、';
_Mat11_15='有耳以听者、宜听焉、';
_Mat11_16='斯世将何以喻之、譬童子坐于市、呼其侣曰、';
_Mat11_17='我吹龠、尔不踊、我举哀、尔不擗、';
_Mat11_18='盖约翰至、不食不饮、人言其患鬼、';
_Mat11_19='人子至、式食式饮、人言其嗜食甘酒、税吏罪人之友也、夫智也、因其行而善之、○';
_Mat11_20='时、耶稣以其多行异能之诸邑、不改悔、而责之曰、';
_Mat11_21='祸哉、哥拉汛乎、祸哉、伯赛大乎、盖在尔中所行之异能、若行于推罗西顿、则早衣麻蒙灰而改悔矣、';
_Mat11_22='我语汝、当鞫日、推罗西顿之刑、较尔犹易受也、';
_Mat11_23='迦百农欤、尔将升于天乎、必下阴府耳、盖在尔中所行异能、若行于所多玛、则今日犹存、';
_Mat11_24='我语汝、当鞫日、所多玛之刑、较尔犹易受也、○';
_Mat11_25='耶稣又曰、父乎、天地主也、我称谢尔、以此事、于智者达者则隐之、于赤子则显之、';
_Mat11_26='父乎、然也、此乃尔所悦者也、';
_Mat11_27='万有由父赐我、父之外无识子者、子及子所欲示者之外、无识父者、';
_Mat11_28='凡劳苦负重者就我、我赐尔安、';
_Mat11_29='我心温柔谦逊、宜负我轭而学我、则尔心获安、';
_Mat11_30='盖我轭易、我负轻也、';
_Mat12_1='维时、耶稣于安息日经行田间、其徒饥、摘穗而食、';
_Mat12_2='法利赛人见之、曰、尔徒所为、在安息日非宜也、';
_Mat12_3='耶稣曰、尔未读大卫及从者、饥时所为乎、';
_Mat12_4='入上帝室、食陈设之饼、此饼非彼及从者可食、惟祭司可耳、';
_Mat12_5='抑未读律所载、祭司在殿犯安息日而无罪乎、';
_Mat12_6='我语汝、在此有大于殿者、';
_Mat12_7='尔若知我欲矜恤、不欲祭祀之意、则不罪无辜者矣、';
_Mat12_8='盖人子为安息日之主也、○';
_Mat12_9='于是去彼、入会堂、';
_Mat12_10='见有枯一手者、或问曰、安息日施医宜乎、意欲讼之、';
_Mat12_11='耶稣曰、尔中孰有羊、安息日陷于坎、不援而出之乎、';
_Mat12_12='人之于羊、其贵何如耶、故安息日为善、宜也、';
_Mat12_13='遂语其人曰、伸尔手、伸之、即愈如他手、';
_Mat12_14='法利赛人出、谋何以杀之、';
_Mat12_15='耶稣知之、则去彼、人多从焉、病者悉医之、';
_Mat12_16='且戒之勿扬、';
_Mat12_17='应先知以赛亚所言云、';
_Mat12_18='试观我仆、乃所我选所爱、而心悦者、我将赋之以我神、彼将示异邦以义、';
_Mat12_19='彼不竞不喧、其声不闻于衢、';
_Mat12_20='已伤之苇不折、燃余之炷不灭、';
_Mat12_21='迨义获胜、异邦将仰赖其名矣、○';
_Mat12_22='时、有携患鬼之瞽而喑者来、耶稣医之、喑者言且见、';
_Mat12_23='众骇曰、此大卫之裔乎、';
_Mat12_24='法利赛人闻之曰、彼逐鬼、无非藉鬼王别西卜耳、';
_Mat12_25='耶稣知其意、曰、凡国自相分争、必墟、或邑或家自相分争、不立、';
_Mat12_26='若撒但逐撒但、是自相分争也、其国何以立哉、';
_Mat12_27='使我藉别西卜逐鬼、则尔子弟逐鬼谁藉乎、彼将议尔矣、';
_Mat12_28='若我藉上帝之神逐鬼、则上帝国临尔矣、';
_Mat12_29='何能入勇士之室、劫其器用、非先缚勇士、后劫其室乎、';
_Mat12_30='不与我偕者、即敌我、不与我敛者、即散也、';
_Mat12_31='故我语汝、凡罪恶亵渎、其人可赦、惟亵渎圣神者、不赦也、';
_Mat12_32='以言敌人子者、可赦、惟敌圣神者、今世来世不赦也、';
_Mat12_33='或以树善、其果亦善、树恶、其果亦恶、盖由果而识树矣、';
_Mat12_34='蝮类乎、尔既恶、言何能善、盖充诸心者、出诸口也、';
_Mat12_35='善人由内蕴之善、而发其善、恶人由内蕴之恶、而发其恶、';
_Mat12_36='我语汝、人所出之虚言、当鞫日、莫不供之、';
_Mat12_37='盖以尔言义尔、亦以尔言罪尔、○';
_Mat12_38='时、有士子法利赛人谓之曰、师乎、我欲观尔异兆、';
_Mat12_39='曰、奸恶之世而求异兆、先知约拿之兆而外、无以示之、';
_Mat12_40='如约拿三日三夜在鲸腹、人子亦将三日三夜在地中也、';
_Mat12_41='当鞫日、尼尼微人、将与斯世、同起而罪之、以其因约拿所宣而改悔、况在此有大于约拿者乎、';
_Mat12_42='当鞫日、南方女王、将与斯世同起而罪之、以其来自地极、听所罗门之哲言、况在此有大于所罗门者乎、';
_Mat12_43='邪鬼离人、游行旱地、求安不得、';
_Mat12_44='曰、我将归所出之室、至则见其阒寂、扫除修饰矣、';
_Mat12_45='遂往、又携七鬼恶于己者、入而居之、其人之后况、较前尤剧矣、此恶世亦必如是、○';
_Mat12_46='耶稣语众时、其母及兄弟立于外、欲与之言、';
_Mat12_47='或告之曰、汝母及兄弟立于外、欲与汝言、';
_Mat12_48='耶稣谓之曰、孰为我母我兄弟乎、';
_Mat12_49='遂指门徒曰、视我母及兄弟、';
_Mat12_50='凡遵我天父之旨者、即我兄弟姊妹及母也、';
_Mat13_1='是日耶稣出室、坐海滨、';
_Mat13_2='群众集就之、遂登舟而坐、众立于岸、';
_Mat13_3='乃多端设喻语之曰、有播种者、出而播种、';
_Mat13_4='播时、有落道旁者、鸟至尽食之、';
_Mat13_5='有落硗地者、厥土无多、以其浅薄、发萌则速、';
_Mat13_6='日出曝之、无根而稿、';
_Mat13_7='有落棘中者、棘起蔽之、';
_Mat13_8='有落沃壤者、结实、或百倍、或六十倍、或三十倍、';
_Mat13_9='有耳者宜听焉、○';
_Mat13_10='门徒就之曰、尔以喻语众、何也、';
_Mat13_11='曰、天国之奥、予尔知之、不予他人也、';
_Mat13_12='盖有者、将予之使有余、无者、并其所有、亦将夺之、';
_Mat13_13='故我以喻语之、因其视而不见、听而不闻、亦不悟也、';
_Mat13_14='以应以赛亚豫言云、尔将听而不聪、视而不明、';
_Mat13_15='盖斯民心顽、耳聩、自闭其目、恐目视、耳听、心悟、转移而我医之、';
_Mat13_16='惟尔目福矣、以其见也、尔耳福矣、以其闻也、';
_Mat13_17='我诚语汝、昔先知义人多欲见尔所见、而不得见、闻尔所闻、而不得闻、';
_Mat13_18='夫播种之喻、尔其听之、';
_Mat13_19='凡闻天国之道而不悟、恶者至、夺其心之所播、此播于道旁者也、';
_Mat13_20='播于硗地者、乃人听道、即喜受之、';
_Mat13_21='惟内无根、则亦暂耳、及为道而遇患难窘逐、即厌弃焉、';
_Mat13_22='播于棘中者、乃人听道、而世之虑、财之惑、蔽其道而不实、';
_Mat13_23='播于沃壤者、乃人听道而悟、结实或百倍、或六十倍、或三十倍、○';
_Mat13_24='又设喻曰、天国犹人播美种于田、';
_Mat13_25='寝时敌至、播稗麦中而去、';
_Mat13_26='苗秀而实、稗亦见、';
_Mat13_27='家主之仆来告曰、主、非播美种于田乎、何以有稗也、';
_Mat13_28='曰、敌为之、仆曰、我往薅之可乎、';
_Mat13_29='曰、毋、恐薅稗而麦亦拔、';
_Mat13_30='容二者并长以待获、获时、我语刈者、先集稗、束而火之、惟敛麦入仓、○';
_Mat13_31='又设喻曰、天国犹芥种一粒、人取而播于田、';
_Mat13_32='此百种之至微者、及其长也、大于诸蔬、且成树、飞鸟来栖其枝、○';
_Mat13_33='又设喻曰、天国犹酵、妇取纳三斗面中、致均发酵焉、○';
_Mat13_34='此皆耶稣以喻语众、非喻无所语之、';
_Mat13_35='应先知所言云、我将启口设喻、阐创世以来之秘、○';
_Mat13_36='时、耶稣离众入室、其徒就之曰、田稗之喻、明以教我、';
_Mat13_37='曰、播美种者、人子也、田者、世也、';
_Mat13_38='美种者、天国之子民也、稗则恶者之子民也、';
_Mat13_39='播稗之敌、魔也、获时、世末也、刈者、天使也、';
_Mat13_40='集稗而火之、世末亦然、';
_Mat13_41='人子将遣厥使、由其国中、集诸陷人于罪、及为不法者、';
_Mat13_42='投之火炉、在彼有哀哭切齿者矣、';
_Mat13_43='时、义者在其父之国、辉光如日、有耳者宜听焉、○';
_Mat13_44='天国犹宝藏于田、人遇而掩之、喜而归、售所有、以市斯田、○';
_Mat13_45='又天国犹贾求美珠、';
_Mat13_46='遇一重值者、则往鬻所有以市之、○';
_Mat13_47='又天国犹罟施于海、集诸水族、';
_Mat13_48='既盈、则曳于岸、坐而择其美者入器、恶者则弃之、';
_Mat13_49='世末亦然、天使将出、自义者中、区别恶者、';
_Mat13_50='投之火炉、在彼有哀哭切齿矣、○';
_Mat13_51='凡此、尔皆悟乎、对曰、然、';
_Mat13_52='曰、故凡士子为天国之徒者、如家主由其库中出新旧之物焉、○';
_Mat13_53='耶稣既竟斯喻、去彼、';
_Mat13_54='至故土、在会堂训诲、众奇之曰、斯人何由得斯智慧异能乎、';
_Mat13_55='此非木工之子乎、其母非名马利亚、其兄弟非雅各约西西门犹大乎、';
_Mat13_56='其姊妹非与我比邻乎、斯焉得斯耶、';
_Mat13_57='遂厌弃之、耶稣曰、先知在故土室家外、莫不尊焉、';
_Mat13_58='耶稣在彼、不多行异能、以其不信故也、';
_Mat14_1='维时、分封之君希律、闻耶稣声名、';
_Mat14_2='谓其臣曰、此乃施洗约翰自死而起、故此异能运行于彼焉、';
_Mat14_3='初、希律以其弟腓力妻希罗底故、执约翰系于狱、';
_Mat14_4='盖约翰曾谓之曰、纳此妇非宜也、';
_Mat14_5='希律欲杀之、而惧众、因众以之为先知也、';
_Mat14_6='适希律诞、希罗底女舞于前、以娱希律、';
_Mat14_7='遂誓许所求、';
_Mat14_8='女为母所唆、曰、求以施洗约翰之首、于盘上予我、';
_Mat14_9='王忧、然以誓故、又以同筵者在、乃命予之、';
_Mat14_10='遣人斩约翰于狱、';
_Mat14_11='置首于盘以予女、女以奉母、';
_Mat14_12='其徒至、取尸葬之、往告耶稣、○';
_Mat14_13='耶稣闻之、登舟去彼、潜之野、众闻之、由诸邑步从焉、';
_Mat14_14='耶稣出、见人甚众、悯之、医其病者、';
_Mat14_15='薄暮、门徒就之曰、此乃野、时已逝、请散众、入乡市食、';
_Mat14_16='耶稣曰、无庸、尔其食之、';
_Mat14_17='曰、我侪于此、惟五饼二鱼而已、';
_Mat14_18='曰、取以与我、';
_Mat14_19='遂命众藉草而坐、取五饼二鱼、仰天祝而擘之、以予门徒、门徒予众、';
_Mat14_20='皆食而饱、拾其屑、盈十二筐、';
_Mat14_21='食者、妇孺而外、约五千人、○';
_Mat14_22='耶稣促门徒登舟、先济彼岸、俟其散众、';
_Mat14_23='散后、则潜登山祈祷、薄暮独在、';
_Mat14_24='舟在海中、为浪所撼、风逆故也、';
_Mat14_25='四更时、耶稣履海就之、';
_Mat14_26='门徒见其履海、愕然曰、鬼幻也、遂惧而呼、';
_Mat14_27='耶稣曰、安尔心、我也、勿惧、';
_Mat14_28='彼得曰、主、果尔也、则命我履水就尔、';
_Mat14_29='曰、来、彼得下舟、履水就之、';
_Mat14_30='见风烈则惧、将溺、呼曰、主、救我、';
_Mat14_31='耶稣以手援之、曰、小信者、何疑乎、';
_Mat14_32='既登舟、风遂息、';
_Mat14_33='舟中人拜之曰、尔诚上帝子也、○';
_Mat14_34='既济、至革尼撒勒地、';
_Mat14_35='其人识之、遣报四方、携诸病者就之、';
_Mat14_36='第求扪其衣缘、扪者皆愈、';
_Mat15_1='时、有法利赛人士子、自耶路撒冷来、就耶稣曰、';
_Mat15_2='尔之门徒、何犯古人遗传、不盥手而食乎、';
_Mat15_3='曰、尔何因尔遗传、犯上帝诫乎、';
_Mat15_4='盖上帝曰、敬尔父母、又曰、詈父母者、必死之、';
_Mat15_5='惟尔则曰、若人谓父母云、我所当奉于尔者、已献于上帝矣、';
_Mat15_6='遂可不敬父母、是尔以尔遗传、废上帝诫也、';
_Mat15_7='伪善者乎、以赛亚豫言指尔者、诚是也、';
_Mat15_8='曰、斯民以口尊我、而心则远我、';
_Mat15_9='其拜我徒然、以所教者、乃人所命也、';
_Mat15_10='遂召众语之曰、尔宜听而悟也、';
_Mat15_11='非入诸口者污人、惟出诸口者污人耳、';
_Mat15_12='门徒就之曰、法利赛人闻斯言而愠、尔知之乎、';
_Mat15_13='曰、凡植物非我天父所植者、将拔之、';
_Mat15_14='姑听之、彼乃瞽而导者、以瞽导瞽、二者皆陷于坑矣、';
_Mat15_15='彼得曰、斯喻明以教我、';
_Mat15_16='曰、尔曹犹未悟乎、';
_Mat15_17='岂不知入口者运于腹、而遗于厕乎、';
_Mat15_18='惟出诸口者由心而发、斯污人也、';
_Mat15_19='盖恶念、凶杀、淫乱、苟合、盗窃、妄证、讪谤、';
_Mat15_20='皆由心而发、斯乃污人、但未盥手而食、不污人也、○';
_Mat15_21='耶稣去彼、适推罗西顿境、';
_Mat15_22='有迦南妇出境、呼曰、主、大卫之裔、矜恤我、我女患鬼苦甚、';
_Mat15_23='耶稣不答、其徒至曰、妇呼于后、请遣之、';
_Mat15_24='曰、我奉使但为以色列家之亡羊而已、';
_Mat15_25='妇进而拜曰、主、助我、';
_Mat15_26='曰、取儿曹饼投狗、非宜也、';
_Mat15_27='妇曰、主、然、狗亦食其主案下遗屑耳、';
_Mat15_28='曰、妇乎、尔信大矣、如尔愿成之、自是女愈、○';
_Mat15_29='耶稣去彼、至加利利海滨、登山而坐、';
_Mat15_30='群众就之、携跛者、瞽者、喑者、残者、及诸病者、置其足前、遂医之、';
_Mat15_31='众见喑者言、残者痊、跛者行、瞽者明、则奇之、归荣以色列之上帝、○';
_Mat15_32='耶稣召其徒曰、我悯斯众、已偕我三日而无食、我不欲使之饥而去、恐途中困惫也、';
_Mat15_33='门徒曰、在野安得若许之饼、以饱斯众耶、';
_Mat15_34='耶稣曰、尔有饼几何、曰、七、及数小鱼耳、';
_Mat15_35='遂命众席地而坐、';
_Mat15_36='取七饼与鱼、祝谢而擘之、以予门徒、门徒予众、';
_Mat15_37='皆食而饱、拾其屑、盈七篮、';
_Mat15_38='食者、妇孺而外、四千人焉、';
_Mat15_39='耶稣散众、登舟、入马加丹境、';
_Mat16_1='法利赛人及撒都该人、来试耶稣、请以自天之异兆示之、';
_Mat16_2='耶稣曰、暮时、尔云将晴、以天红也、';
_Mat16_3='朝时、尔云今日风雨、以天红而晦也、尔识别天色、而不识此时之异兆耶、';
_Mat16_4='奸恶之世而求异兆、约拿异兆而外、无以示之、遂去之、○';
_Mat16_5='门徒济彼岸、忘携饼、';
_Mat16_6='耶稣谓之曰、谨防法利赛撒都该人之酵、';
_Mat16_7='门徒窃议曰、是为不取饼也、';
_Mat16_8='耶稣知之、曰、小信者乎、曷以无饼窃议耶、';
_Mat16_9='尔犹未悟乎、岂不忆五千人之五饼、拾屑几筐乎、';
_Mat16_10='又四千人之七饼、拾屑几篮乎、';
_Mat16_11='何不悟我非为饼而言、惟当防法利赛撒都该人之酵耳、';
_Mat16_12='门徒乃悟其所言、非防饼之酵、乃法利赛撒都该人之教也、○';
_Mat16_13='耶稣至该撒利亚腓立比境、问其徒曰、人言人子为谁、';
_Mat16_14='对曰、或言施洗约翰、或言以利亚、或言耶利米、抑先知之一、';
_Mat16_15='曰、尔曹谓我为谁、';
_Mat16_16='西门彼得对曰、尔乃基督、维生上帝子也、';
_Mat16_17='耶稣曰、西门巴约拿福矣、盖非有血气者示尔、乃我在天之父也、';
_Mat16_18='吾又语汝、尔乃彼得、彼得即磐之谓我将建我会于此磐、而阴府之权、不能胜之、';
_Mat16_19='我将以天国之钥予尔、凡尔系于地者、在天亦系之、释于地者、在天亦释之、';
_Mat16_20='遂戒门徒、勿以己为基督告人、○';
_Mat16_21='自是耶稣始示其徒、以己必往耶路撒冷、备受长老祭司诸长士子之苦、且见杀、三日而起、';
_Mat16_22='彼得援而谏之曰、主、不可、此必不及尔也、';
_Mat16_23='耶稣回顾彼得曰、撒但退、尔阻我、以尔不体上帝之事、乃体人之事耳、';
_Mat16_24='遂语其徒曰、欲从我者、当克己、负其十架以从、';
_Mat16_25='盖欲救其生者、将丧之、为我而丧其生者、将得之、';
_Mat16_26='利尽天下、而失其生、何益之有、人将以何者易其生乎、';
_Mat16_27='盖人子将以父之荣、偕厥使而来、依人所行而报之、';
_Mat16_28='我诚语汝、立于此者、有人未死之先、得见人子临于其国矣、';
_Mat17_1='越六日、耶稣携彼得、雅各、及雅各弟约翰、潜陟高山、';
_Mat17_2='当前变状、面耀如日、衣皎如光、';
_Mat17_3='摩西以利亚见、与之语、';
_Mat17_4='彼得谓耶稣曰、主、我侪在此善矣、若尔愿之、则我于此结三庐、一为尔、一为摩西、一为以利亚、';
_Mat17_5='言时、景云覆之、有声自云出曰、此我爱子、我所欣悦者、尔其听之、';
_Mat17_6='门徒闻之、俯伏、惧甚、';
_Mat17_7='耶稣前抚之曰、起、勿惧、';
_Mat17_8='门徒举目、不见一人、惟耶稣而已、○';
_Mat17_9='下山时、耶稣命之曰、人子尚未自死而起、勿以所见告人、';
_Mat17_10='门徒问曰、士子言以利亚必先至、何也、';
_Mat17_11='曰、以利亚果先至、兴复诸事、';
_Mat17_12='我语汝、以利亚已至、而人不之识、任意待之、人子亦将受其害、';
_Mat17_13='门徒始悟所言、乃指施洗约翰也、○';
_Mat17_14='至众所在、有人就而跪曰、';
_Mat17_15='主、矜恤我子、癫痫苦甚、屡踬于火、屡踬于水、';
_Mat17_16='携就尔徒、弗能医也、';
_Mat17_17='耶稣曰、噫、悖逆不信之世、我偕尔至几何时、忍尔至几何时乎、携之就我、';
_Mat17_18='耶稣斥鬼、鬼即出、自是子愈、';
_Mat17_19='门徒潜就耶稣曰、我侪不能逐之、何也、';
_Mat17_20='曰、信小故也、我诚语汝、有信如芥种、即命此山去此移彼、亦必移焉、';
_Mat17_21='且尔无不能也、○';
_Mat17_22='尚居加利利时、耶稣谓门徒曰、人子将见付于人手、';
_Mat17_23='为其所杀、三日而起、门徒忧甚、○';
_Mat17_24='至迦百农、有收丁税者、就彼得曰、尔师输丁税乎、';
_Mat17_25='曰、然、既而入屋、耶稣先之曰、西门、尔意若何、世上诸王、向谁征饷收税乎、向己子乎、向庶民乎、';
_Mat17_26='对曰、庶民耳、耶稣曰、然则己子可蠲矣、';
_Mat17_27='但恐触其怒、汝往海垂钓、取先上之鱼、启其口、将得金一枚、为我与汝纳之、';
_Mat18_1='维时、门徒诣耶稣曰、在天国孰为大、';
_Mat18_2='耶稣呼一孩提来、立之众中、曰、';
_Mat18_3='我诚语汝、若不转移如孩提、不得入天国也、';
_Mat18_4='故自谦如此孩提者、于天国为大也、';
_Mat18_5='凡以我名接一如是孩提者、即接我、';
_Mat18_6='凡陷信我小子之一者、宁以巨磨悬其颈、沈于深海、';
_Mat18_7='祸哉斯世、以其陷人故也、夫陷人于罪、事所必有、但陷人者祸矣、';
_Mat18_8='倘尔一手一足陷尔、则斫而弃之、宁残与跛入于生、胜于二手二足委永火、';
_Mat18_9='倘尔一目陷尔、则抉而弃之、宁一目入于生、胜于二目委火狱、';
_Mat18_10='慎勿轻视此小子之一、';
_Mat18_11='我语汝、其使在天、当觐我父之颜也、';
_Mat18_12='设人有百羊、而亡其一、尔意若何、岂不姑舍九十九羊于山、往觅其亡者乎、';
_Mat18_13='若遇之、我诚语汝、其为此一羊而喜、胜于为九十九之未亡者矣、';
_Mat18_14='如是、亡此小子之一、非尔天父意也、○';
_Mat18_15='倘兄弟获罪于尔、则于彼独处时谪之、若听、则得尔兄弟矣、';
_Mat18_16='弗听、则携一二人偕往、致以二三证者之口、其言咸定矣、';
_Mat18_17='又弗听、则告于会、弗听会、则视之犹异邦人与税吏可也、';
_Mat18_18='我诚语汝、凡尔系于地者、在天亦系之、释于地者、在天亦释之、';
_Mat18_19='我又语汝、倘尔二人同心、在地祈求、无论何事、我在天之父必成之、';
_Mat18_20='盖二三人奉我名随在而集、我亦在其中矣、○';
_Mat18_21='时、彼得就之曰、主、兄弟获罪于我、我恕之、当几何次、至七次乎、';
_Mat18_22='耶稣曰、我所谓非仅于七、乃七十乘七也、';
_Mat18_23='是故天国犹王者、与其仆会计、';
_Mat18_24='计时、有曳负千万金者至、';
_Mat18_25='既无可偿、主命鬻其身与妻孥、及其所有以偿、';
_Mat18_26='仆伏而拜曰、主、宽我、我将尽偿、';
_Mat18_27='主怜而释之、免其债、';
_Mat18_28='仆出、遇同侪负其十金、执之、扼其吭曰、尔所负者偿之、';
_Mat18_29='同侪伏而求曰、宽我、我将偿尔、';
_Mat18_30='弗许、下之狱、俟偿所负、';
_Mat18_31='诸同侪见之、忧甚、以其所行赴诉于主、';
_Mat18_32='主召之曰、恶哉仆也、尔所负者、求我则尽免之、';
_Mat18_33='不当矜恤同侪、犹我矜恤尔乎、';
_Mat18_34='主怒、付之司刑、俟其尽偿所负、';
_Mat18_35='尔众不诚恕兄弟、则我天父亦将如是施诸尔、';
_Mat19_1='耶稣言竟、去加利利、至犹太境、约但河外、';
_Mat19_2='群众从之、医其病者、';
_Mat19_3='有法利赛人来试之曰、不论何故、出妻可乎、';
_Mat19_4='耶稣曰、自始造者、造男与女、';
_Mat19_5='曰、缘此、人必离父母、胶漆其妻、成为一体、此经尔未读乎、';
_Mat19_6='如是、不复为二、乃一体矣、故上帝所耦者、人不可分之、';
_Mat19_7='曰、然则摩西命予离书出之、何也、';
_Mat19_8='曰、摩西以尔心顽、许尔出妻、但元始不然、';
_Mat19_9='且吾语汝、非以奸故、出妻而他娶者、淫也、娶所出者、亦淫也、';
_Mat19_10='门徒曰、人于妻如此、宁勿娶、';
_Mat19_11='曰、斯言非尽人能纳、惟禀赋者能之、';
_Mat19_12='盖有生而阉者、有被人阉者、亦有为天国自阉者、斯言能纳者纳之、○';
_Mat19_13='时、有携孩提诣耶稣、欲其按手祈祷、门徒责之、';
_Mat19_14='耶稣曰、容孩提就我、勿禁之、盖属天国者、乃如是人也、';
_Mat19_15='遂手按之而去、○';
_Mat19_16='有少者就之曰、师乎、我当行何善、以获永生、';
_Mat19_17='曰、胡为以善问我、善者一而已矣、尔欲入生、则当守诫、';
_Mat19_18='曰、何诫乎、耶稣曰、勿杀、勿淫、勿窃、勿妄证、';
_Mat19_19='敬尔父母、爱邻如己、';
_Mat19_20='少者曰、凡此、我尝守之矣、尚有何缺乎、';
_Mat19_21='耶稣曰、尔欲为完人、往售所有以济贫、则将有财于天、且来从我、';
_Mat19_22='少者闻之、愀然而去、赀厚故也、○';
_Mat19_23='耶稣谓其徒曰、我诚语汝、富者入天国、难矣哉、';
_Mat19_24='我又语汝、驼穿针孔、较富者入上帝国犹易也、';
_Mat19_25='门徒闻之、讶甚、曰、然则谁能得救乎、';
_Mat19_26='耶稣目之曰、人则不能、上帝无不能也、';
_Mat19_27='彼得曰、我侪已舍一切以从尔、将何得欤、';
_Mat19_28='耶稣曰、我诚语汝、尔曹从我者、及复兴之际、人子坐其荣位、尔亦坐十二位、鞫以色列十二支矣、';
_Mat19_29='凡为我名、舍屋宇、兄弟、姊妹、父母、子女、田畴者、将受百倍、而承永生、';
_Mat19_30='然多有先者将为后、后者将为先也、';
_Mat20_1='天国犹家主、朝出雇工入葡萄园、';
_Mat20_2='与工约、日金一钱、遣之入园、';
_Mat20_3='巳初出、见有闲立于市者、';
_Mat20_4='谓之曰、尔亦往葡萄园、所宜与者、我与尔、其人遂往、';
_Mat20_5='日中及申初又出、亦如之、';
_Mat20_6='酉初出、复见有立者、谓之曰、尔何终日闲立于此乎、';
_Mat20_7='曰、无雇我者、曰、尔亦往葡萄园、';
_Mat20_8='及暮、园主语其家宰曰、呼工给其值、由后以及先、';
_Mat20_9='酉初雇者至、各受金一钱、';
_Mat20_10='先雇者至、意所受必加多、乃亦各受一钱、';
_Mat20_11='既受之、则怨家主曰、';
_Mat20_12='我终日任劳当暑、后至者仅工作片时、乃使之与我等耶、';
_Mat20_13='园主谓其人曰、友、我未尝负尔、尔非与我约金一钱乎、';
_Mat20_14='取尔值而去、我欲予后至者、犹予尔然、';
_Mat20_15='以我之物、行我所欲、不亦宜乎、我为善、尔嫉视乎、';
_Mat20_16='如是、后者将为先、而先者后矣、○';
_Mat20_17='耶稣上耶路撒冷、潜携十二徒、途间谓之曰、';
_Mat20_18='我侪上耶路撒冷、人子将见付于祭司诸长士子、而拟以死、';
_Mat20_19='解于异邦人、戏侮鞭扑、钉之十架、三日而起、○';
_Mat20_20='西庇太子之母、率其二子就之、拜求一事、';
_Mat20_21='耶稣曰、尔何求、曰、命我二子坐于尔国、在尔左右、';
_Mat20_22='耶稣曰、尔曹所求者、尔不知也、我将饮之杯、尔能饮乎、曰、能、';
_Mat20_23='曰、我之杯、尔必饮之、但坐我左右、非我得予、我父为谁备之、则谁予、';
_Mat20_24='十徒闻之、则憾兄弟二人、';
_Mat20_25='耶稣召之曰、异邦之君主其治、而大人执其权、尔所知也、';
_Mat20_26='惟尔曹不然、尔中欲为大者、当为尔役、';
_Mat20_27='欲为首者、当为尔仆、';
_Mat20_28='犹人子至、非以役人、乃役于人、且舍生为众赎也、○';
_Mat20_29='出耶利哥时、群众从之、';
_Mat20_30='有二瞽者坐于道旁、闻耶稣过、呼曰、主、大卫之裔、矜恤我、';
_Mat20_31='众责之、使缄默、瞽者愈呼曰、主、大卫之裔、矜恤我、';
_Mat20_32='耶稣止、呼之曰、尔欲我何为、';
_Mat20_33='曰、主、欲目得见、';
_Mat20_34='耶稣悯之、扪其目、目即见、遂从之、';
_Mat21_1='近耶路撒冷、至伯法其、于橄榄山、耶稣遣二门徒、';
_Mat21_2='曰、尔往前村、必遇驴絷焉、有驹同在、解而牵之来、';
_Mat21_3='有诘尔者、则曰主需之、彼即遣之、';
_Mat21_4='是乃应先知所言云、';
_Mat21_5='告锡安女曰、尔王临矣、温柔而乘驴、及驹、即负重者之子也、';
_Mat21_6='门徒遂往、如命而行、';
_Mat21_7='牵驴及驹、置衣于上、耶稣乘之、';
_Mat21_8='众中多以衣布途、或伐树枝布之、';
_Mat21_9='前行后从之众呼曰、大卫之裔、和散那、即求援之意奉主名而来者、宜颂也、高高在上欤、和散那、';
_Mat21_10='既入耶路撒冷、举城竦动、曰、此为谁、';
_Mat21_11='众曰、加利利之拿撒勒先知耶稣也、○';
_Mat21_12='耶稣入上帝殿、逐其中贸易者、倾兑钱者之几、及鬻鸽者之椅、';
_Mat21_13='曰、经云、我室必称为祈祷室、而尔曹以为盗巢也、';
_Mat21_14='有瞽者、跛者、就耶稣于殿、遂医之、';
_Mat21_15='祭司诸长士子、见其所行奇异、又见孺子呼于殿曰、大卫之裔、和散那、则恚、';
_Mat21_16='语耶稣曰、若辈所言、尔闻之乎、曰、然、以赤子乳哺者之口、完备颂赞、尔未读乎、';
_Mat21_17='遂去之、出城、至伯大尼宿焉、○';
_Mat21_18='来朝返城时、耶稣饥、';
_Mat21_19='道旁见无花果树、就之、无所得、惟叶而已、谓之曰、今而后、尔永不实、树即枯、';
_Mat21_20='门徒见而奇曰、无花果树何枯之速也、';
_Mat21_21='耶稣曰、我诚语汝、尔若信而不疑、不独于此树能行之、即命此山移而投海、亦必成焉、';
_Mat21_22='且祈祷时、凡尔所求、信则得之、○';
_Mat21_23='耶稣入殿训诲、祭司诸长、民间长老就之曰、尔以何权行是、谁赐尔此权耶、';
_Mat21_24='耶稣曰、我亦问尔一言、尔告我、则我亦告尔以何权行是、';
_Mat21_25='约翰之洗奚自、自天乎、自人乎、众窃议曰、若云自天、彼必曰曷不信之、';
_Mat21_26='若云自人、我又畏众、盖皆以约翰为先知也、';
_Mat21_27='遂对曰、不知也、耶稣曰、我亦不告尔以何权行是矣、';
_Mat21_28='或有二子、谓其长子曰、我子、今日往葡萄园工作、';
_Mat21_29='对以不往、后悔而往、';
_Mat21_30='谓其仲子亦如之、对曰、主、诺、既而不往、';
_Mat21_31='二者孰遵父旨乎、曰、长子、耶稣曰、我诚语汝、税吏娼妓、先尔入上帝国矣、';
_Mat21_32='盖约翰由义路就尔、尔不之信、而税吏娼妓信之、且尔见此、后仍不悔以信也、○';
_Mat21_33='尔复听一喻、有家主植葡萄园、环之以篱、掘酒醡、建望楼、租与农夫、遂往异地、';
_Mat21_34='果期将近、遣仆就农夫收果、';
_Mat21_35='农夫执其仆、扑一、杀一、石击一、';
_Mat21_36='复遣他仆、较先尤众、农夫待之如故、';
_Mat21_37='后遣其子、意谓必敬我子矣、';
_Mat21_38='农夫见其子、则相语曰、此其嗣子、来杀之、据其业、';
_Mat21_39='遂执之、出诸园外杀焉、';
_Mat21_40='园主至、何以处此农夫乎、';
_Mat21_41='佥曰、必翦灭此恶人、园租于他农、可依期纳果也、';
_Mat21_42='耶稣曰、经云、工师所弃之石、成为屋隅首石、此主所为者、我目而奇之、尔未读乎、';
_Mat21_43='故我语汝、上帝国必夺诸尔、以赐结实之民矣、';
_Mat21_44='堕此石上者、身必碎、此石堕其上者、散若尘、';
_Mat21_45='祭司诸长、法利赛人闻此喻、识其言指己、';
_Mat21_46='谋所以执之、而惧众、盖皆以之为先知也、';
_Mat22_1='耶稣又设喻语众曰、';
_Mat22_2='天国犹人君为子设婚筵、';
_Mat22_3='遣仆召所请者赴筵、而不至、';
_Mat22_4='复遣他仆曰、告所请者、我餐已具、牛与肥畜已宰、百物俱备、可就筵矣、';
_Mat22_5='彼乃不顾而去、一往于田、一往于肆、';
_Mat22_6='其余执仆、辱而杀之、';
_Mat22_7='君怒、遣军歼此凶、焚其邑、';
_Mat22_8='语仆曰、婚筵已备、惟所请者不堪、';
_Mat22_9='可往通衢、凡所遇者、悉召赴筵、';
_Mat22_10='仆出途间、集所遇善者恶者、宾满婚筵焉、';
_Mat22_11='君入视宾、见一不衣礼服者、';
_Mat22_12='谓之曰、友乎、不衣礼服、胡为乎来、其人默然、';
_Mat22_13='君命役曰、缚其手足、投于幽暗、在彼有哀哭切齿矣、';
_Mat22_14='盖蒙召者多、见选者少也、○';
_Mat22_15='法利赛人出、谋即其言以罔之、';
_Mat22_16='遂遣其徒、同希律党就之曰、夫子、我知尔乃诚者、且以诚宣上帝道、亦不徇人、盖不以貌取人也、';
_Mat22_17='纳税于该撒宜否、尔意若何、请告我、';
_Mat22_18='耶稣识其恶、曰、伪善者乎、何试我耶、';
_Mat22_19='以税金示我、遂取一金与之、';
_Mat22_20='耶稣曰、是像与号为谁、';
_Mat22_21='曰、该撒、曰、然则以该撒之物纳该撒、以上帝之物纳上帝矣、';
_Mat22_22='众闻而奇之、遂去、○';
_Mat22_23='是日撒都该人、即言无复起者、就而问曰、';
_Mat22_24='夫子、摩西云、人无子而死、其弟当娶其妻、生子以嗣兄、';
_Mat22_25='我中有兄弟七人、长者娶而死、无嗣、遗妻与弟、';
_Mat22_26='其二其三至其七、皆然、';
_Mat22_27='厥后妇亦死、';
_Mat22_28='至复起时、妇于七人中、为谁之妻乎、盖皆纳之矣、';
_Mat22_29='耶稣曰、尔误矣、以不识经、及上帝之能故也、';
_Mat22_30='盖复起时、不娶不嫁、如天使然、';
_Mat22_31='论死者复起、上帝所谕于尔者、尔岂未读乎、';
_Mat22_32='曰、吾乃亚伯拉罕之上帝、以撒之上帝、雅各之上帝、是上帝非死者之上帝、乃生者之上帝也、';
_Mat22_33='众闻之、奇其训、○';
_Mat22_34='法利赛人闻耶稣使撒都该人语塞、遂集、';
_Mat22_35='中有为律师者、问而试之曰、';
_Mat22_36='夫子、律中之诫孰为大、';
_Mat22_37='曰、当尽心、尽性、尽意、爱主尔之上帝、';
_Mat22_38='此诫之首而大者、';
_Mat22_39='其次爱邻如己亦犹是、';
_Mat22_40='全律及先知、统于此二诫也、○';
_Mat22_41='法利赛人集时、耶稣问曰、';
_Mat22_42='尔意基督若何、伊谁之裔乎、';
_Mat22_43='曰、大卫之裔也、曰、然则大卫何以感于圣神、称之为主耶、';
_Mat22_44='其言云、主语我主曰、坐我右、俟我以尔敌置尔足下、';
_Mat22_45='夫大卫既称之为主、则如何为大卫之裔乎、';
_Mat22_46='众无辞以对、自是无敢复问者、';
_Mat23_1='维时、耶稣语众及门徒曰、';
_Mat23_2='士子法利赛人居摩西位、';
_Mat23_3='故凡所命尔者、悉行而守之、但勿效其所为、以其言而不行也、';
_Mat23_4='彼以重且难负之任、缚置人肩、己则一指弗动也、';
_Mat23_5='其所行者、皆欲见于人而为之、阔其佩经、大其衣缘、';
_Mat23_6='好筵间首位、会堂高座、';
_Mat23_7='受祝于市、人称之曰夫子、';
_Mat23_8='然尔勿受夫子之称、盖尔师惟一、尔曹皆兄弟也、';
_Mat23_9='勿称在地者为父、尔父惟一、即在天者、';
_Mat23_10='亦勿受师尊之称、尔师尊惟一、即基督、';
_Mat23_11='尔中大者、当为尔役、';
_Mat23_12='自高者将卑之、自卑者将高之、○';
_Mat23_13='祸哉、尔伪善之士子、与法利赛人乎、';
_Mat23_14='以尔闭天国于人前、己不入之、将入者尔亦不许也、○';
_Mat23_15='祸哉、尔伪善之士子、与法利赛人乎、以尔周行水陆、使一人进教、既进矣、乃使为地狱之人、较倍于尔也、○';
_Mat23_16='祸哉、尔瞽而导者乎、每曰、人指殿而誓、无事也、惟指殿之金而誓、则当偿之、';
_Mat23_17='愚而瞽者欤、孰为大、金乎、抑使金成圣之殿乎、';
_Mat23_18='尔又云、人指坛而誓、无事也、惟指坛上礼物而誓、则当偿之、';
_Mat23_19='瞽者欤、孰为大、礼物乎、抑使礼物成圣之坛乎、';
_Mat23_20='故指坛而誓、是指坛及在其上者而誓也、';
_Mat23_21='指殿而誓、是指殿及居其中者而誓也、';
_Mat23_22='指天而誓、是指上帝座、及坐其上者而誓也、○';
_Mat23_23='祸哉、尔伪善之士子、与法利赛人乎、以尔于薄荷、茴香、马芹、十输其一、而于律之尤重者、若义与慈与信、则遗之、此乃尔所当行、而彼亦不可遗也、';
_Mat23_24='瞽而导者乎、蚋则滤之、驼则吞之、○';
_Mat23_25='祸哉、尔伪善之士子、与法利赛人乎、以尔洁杯盘之外、而内充以劫夺邪侈也、';
_Mat23_26='瞽目之法利赛人乎、先洁杯盘之内、则其外亦洁矣、○';
_Mat23_27='祸哉、尔伪善之士子、与法利赛人乎、尔似粉垩之茔、外见为美、内则死骸诸秽充之矣、';
_Mat23_28='如是、尔以义外见于人、内则伪善不法充之矣、○';
_Mat23_29='祸哉、尔伪善之士子、与法利赛人乎、以尔建先知之茔、饰义人之墓、';
_Mat23_30='每曰、若我在我列祖时、必不与流先知之血、';
_Mat23_31='如是、尔自证为杀先知者之裔矣、';
_Mat23_32='其盈尔祖之量哉、';
_Mat23_33='蛇乎、蝮类欤、安能逭地狱之刑乎、';
_Mat23_34='是以我遣先知哲人士子就尔、见杀者有之、钉十架者有之、鞭于会堂、由此邑逐于彼邑者亦有之、';
_Mat23_35='致世间所流义人之血、悉归于尔、即自义人亚伯之血、至尔所杀于殿坛间、巴拉加子撒迦利亚之血、';
_Mat23_36='我诚语汝、此事悉归斯世也、○';
_Mat23_37='耶路撒冷欤、耶路撒冷欤、杀先知石击使于尔者乎、我欲集尔赤子、似牝鸡集雏翼下者屡矣、而尔不欲也、';
_Mat23_38='尔室为墟、遗诸尔矣、';
_Mat23_39='我语汝、今而后、尔不见我、迨尔云、奉主名而来者、宜颂也、';
_Mat24_1='耶稣出殿、途间门徒就焉、以殿宇示之、';
_Mat24_2='耶稣曰、尔不见此乎、我诚语汝、将无一石遗于石上、而弗圮也、○';
_Mat24_3='耶稣坐于橄榄山、门徒潜就之曰、请告我、何时有此、且尔临及世末、有何兆乎、';
_Mat24_4='耶稣曰、慎勿为人所惑、';
_Mat24_5='将多有冒我名而来者、曰、我基督也、且惑多人、';
_Mat24_6='尔将闻战及战之风声、慎勿惧、此事必有、惟末期未至耳、';
_Mat24_7='民将攻民、国将攻国、饥馑地震、随在皆然、';
_Mat24_8='此劬劳之始也、';
_Mat24_9='其时、人将陷尔于难而杀尔、尔为我名见憾于万民、';
_Mat24_10='人多颠踬、相陷相憾、';
_Mat24_11='伪先知群起而惑多人、';
_Mat24_12='因恶贯盈、爱情渐冷者众、';
_Mat24_13='惟终忍者、必得救也、';
_Mat24_14='天国福音、将宣于天下、为证万邦、末期乃至、';
_Mat24_15='尔观先知但以理所言、秽恶摧残者立于圣地、读者宜致思焉、';
_Mat24_16='斯时也、在犹太者宜遁于山、';
_Mat24_17='乘屋者勿下取物、';
_Mat24_18='在田者勿归取衣、';
_Mat24_19='当此之时、妊妇乳妇其有祸乎、';
_Mat24_20='宜祈祷、免于冬时及安息日而逃、';
_Mat24_21='是时必有大难、自世之始迄今、未尝有此、后永无之、';
_Mat24_22='若非减其日、则无得救者、但为选民故、其日将减耳、';
_Mat24_23='其时、若有告尔基督在此、或在彼、勿信、';
_Mat24_24='盖将有伪基督伪先知起、大施异迹奇事、设能惑选民、则亦惑之矣、';
_Mat24_25='我已豫语尔矣、';
_Mat24_26='或告尔基督在旷野、勿出、基督在密室、勿信、';
_Mat24_27='盖电闪于东、而见于西、人子之临亦然、';
_Mat24_28='尸之所在、鸷鸟集焉、○';
_Mat24_29='此难之后、日将冥、月无光、星陨自天、天象震动、';
_Mat24_30='其时、人子之兆见于天、在地诸族必皆哀伤、且见人子以大权大荣、乘云而来、';
_Mat24_31='遣其使以宏大之角声、集厥选民于四方、自天此涯、以至彼涯、○';
_Mat24_32='可由无花果树取譬、其枝柔叶萌、则知夏近矣、';
_Mat24_33='如是、尔见此事、则知人子近已及门矣、';
_Mat24_34='我诚语汝、此代未逝、斯事皆成、';
_Mat24_35='天地必废、我言不废、';
_Mat24_36='然其日其时、人不知、天使与子亦不知、惟父知之、';
_Mat24_37='人子之临、有如挪亚之日、';
_Mat24_38='洪水之先、其人饮食嫁娶、迨挪亚入方舟日、';
_Mat24_39='人莫之知、及洪水至、尽没之、人子之临亦然、';
_Mat24_40='其时、二人在田、取一舍一、';
_Mat24_41='二女旋磨、取一舍一、';
_Mat24_42='故当儆醒、盖不知尔主何日至也、';
_Mat24_43='若家主知盗何更至、则必儆醒、不容穴其屋、此尔所知也、';
_Mat24_44='是以尔当备之、因尔不意之时、人子至矣、';
_Mat24_45='孰为忠智之仆、主任之督其家人、依时予之粮乎、';
_Mat24_46='主至、见仆行是、其仆福矣、';
_Mat24_47='我诚语汝、主将任之以督其所有、';
_Mat24_48='倘彼恶仆意谓、我主稽迟、';
_Mat24_49='遂扑其同侪、与酒徒饮食、';
_Mat24_50='乃于不意之日、不知之时、主至、';
_Mat24_51='处以极刑、拟与伪善同科、在彼有哀哭切齿者矣、';
_Mat25_1='天国可比处女十人、执灯出迎新娶者、';
_Mat25_2='其中五智五愚、';
_Mat25_3='愚者执灯、而未备油、';
_Mat25_4='智者执灯、备油于器、';
_Mat25_5='新娶者稽迟、皆假寐而寝、';
_Mat25_6='中夜有呼曰、新娶者至矣、尔出迎之、';
_Mat25_7='众处女遂起、重整其灯、';
_Mat25_8='愚者谓智者曰、以尔油分我、我灯垂熄、';
_Mat25_9='智者曰、恐尔我俱不足、宁就鬻者沽之、';
_Mat25_10='往沽时、新娶者至、有备者同入婚筵、而门闭矣、';
_Mat25_11='其余处女后至、曰、主欤、主欤、请为我启、';
_Mat25_12='曰、我诚语汝、吾不尔识也、';
_Mat25_13='故当儆醒、以尔不知其日及其时也、○';
_Mat25_14='又如一人将往他方、召其仆以家资付之、';
_Mat25_15='或与金五千、或与二千、或与一千、各因其才、遂往、';
_Mat25_16='受五千者、往而贸易、又获五千、';
_Mat25_17='受二千者、亦获二千、';
_Mat25_18='惟受一千者、往而掘地、藏其主之金、';
_Mat25_19='久之、主归、与之会计、';
_Mat25_20='受五千者至、又携五千曰、主付我五千、又获五千矣、';
_Mat25_21='主曰、俞、善而忠之仆也、尔于寡者既忠、我将以多者任尔、可进于尔主之乐也、';
_Mat25_22='受二千者至、曰、主付我二千、又获二千矣、';
_Mat25_23='主曰、俞、善而忠之仆也、尔于寡者既忠、我将以多者任尔、可进于尔主之乐也、';
_Mat25_24='受一千者亦至、曰、主、我知尔乃忍人、未播之处而获、未散之处而敛、';
_Mat25_25='是以我惧、藏尔金于地、今尔故物犹存、';
_Mat25_26='主曰、恶且惰之仆乎、尔知我未播而获、未散而敛、';
_Mat25_27='则当以我金付金商、我至时、可以取其本、而获其息、';
_Mat25_28='可夺其一千、予有十千者、';
_Mat25_29='盖有者、将予之使其有余、无者、并其所有、亦将夺之、';
_Mat25_30='其无益之仆、逐于幽暗、在彼有哀哭切齿矣、○';
_Mat25_31='当人子偕诸使以其荣而临、坐其荣位、';
_Mat25_32='万民集于其前、遂区别之、犹牧者区别绵羊山羊、';
_Mat25_33='置绵羊于右、山羊于左、';
_Mat25_34='王谓在右者曰、尔见宠于我父者、可前而承国、乃创世以来为尔所备者也、';
_Mat25_35='盖我饥、尔食我、我渴、尔饮我、我为旅、尔馆我、';
_Mat25_36='我裸、尔衣我、我病、尔顾我、我在狱、尔就我、';
_Mat25_37='义者将应之曰、主、我何时见尔饥而食尔、渴而饮尔、';
_Mat25_38='何时见尔旅而馆尔、裸而衣尔、';
_Mat25_39='何时见尔病、或在狱、而就尔乎、';
_Mat25_40='王将谓之曰、我诚语汝、既行之于我兄弟至微者之一、即行之于我也、';
_Mat25_41='又谓在左者曰、尔服诅者、去我入永火、乃为魔及其使而备者也、';
_Mat25_42='盖我饥、尔不食我、渴、尔不饮我、';
_Mat25_43='为旅、尔不馆我、裸、尔不衣我、病及在狱、尔不顾我、';
_Mat25_44='彼亦将应之曰、主、我何时见尔饥、渴、旅、裸、病、及在狱、而不事尔乎、';
_Mat25_45='王将谓之曰、我诚语汝、既不行之于此至微者之一、即不行之于我也、';
_Mat25_46='若人入永刑、惟义者入永生、';
_Mat26_1='耶稣言竟、谓门徒曰、';
_Mat26_2='越二日乃逾越节、尔所知也、人子将见付、钉十架矣、';
_Mat26_3='时、祭司诸长、及民间长老、集于大祭司该亚法院、';
_Mat26_4='谋以诡计执耶稣杀之、';
_Mat26_5='惟曰、毋于节期、恐民生乱、○';
_Mat26_6='耶稣在伯大尼癞者西门家、';
_Mat26_7='有妇以玉瓶盛至贵之膏就之、于席间沃其首、';
_Mat26_8='门徒见之不悦、曰、恶用此靡费为哉、';
_Mat26_9='此膏可鬻多金、以济贫也、';
_Mat26_10='耶稣知其意、曰、何为难此妇乎、彼所行者善也、';
_Mat26_11='盖尔恒有贫者偕、不恒有我也、';
_Mat26_12='彼倾此膏于我躬、乃为我葬而行之、';
_Mat26_13='我诚语汝、普天之下、凡宣福音之地、必述此妇所行、以为之记、○';
_Mat26_14='时、十二徒之一、加略人犹大、诣祭司诸长曰、';
_Mat26_15='尔欲予我几何、我以彼付尔、遂权金三十而予之、';
_Mat26_16='自是犹大寻机付之、○';
_Mat26_17='除酵节首日、门徒就耶稣曰、欲我何处为尔备逾越节筵乎、';
_Mat26_18='曰、尔入城、诣某语之曰、师云、我时迩矣、将偕门徒守节于尔家、';
_Mat26_19='门徒如命而备节筵、';
_Mat26_20='既暮、耶稣偕十二徒席坐、';
_Mat26_21='食间曰、我诚语汝、尔中一人、将卖我矣、';
_Mat26_22='众忧甚、递相问曰、主、我乎、';
_Mat26_23='曰、与我濡手于盂者、即卖我者也、';
_Mat26_24='人子将逝、如经所载、惟卖人子者祸矣、其人不生为幸、';
_Mat26_25='卖之者犹大问曰、夫子、我乎、曰、尔言之矣、';
_Mat26_26='食间、耶稣取饼、祝而擘之、予门徒曰、取而食之、斯乃我身、';
_Mat26_27='又取杯、谢而予之曰、尔皆饮之、';
_Mat26_28='斯乃我血、即盟约之血、为众而流、以赦罪者也、';
_Mat26_29='我语汝、今而后、我不复饮葡萄之汁、待他日我偕尔饮新者于我父国矣、○';
_Mat26_30='既咏诗、遂出、往橄榄山、○';
_Mat26_31='耶稣谓其徒曰、此夜尔曹皆将弃我、记有之、我击牧者、而羊散矣、';
_Mat26_32='但我复起后、将先尔往加利利、';
_Mat26_33='彼得曰、众虽弃尔、我终不尔弃、';
_Mat26_34='耶稣曰、我诚语汝、此夜鸡未鸣、尔将三言不识我矣、';
_Mat26_35='彼得曰、我即与尔偕亡、必不言不识尔、众门徒言亦如之、○';
_Mat26_36='耶稣偕门徒至一处、名客西马尼、谓之曰、坐此、待我往彼祈祷、';
_Mat26_37='遂携彼得及西庇太二子、忧戚惨怛、';
_Mat26_38='曰、我心忧甚、濒死矣、尔曹留此、偕我儆醒、';
_Mat26_39='少进、俯伏祈祷曰、我父欤、若或能之、则令此杯去我、然非从我所欲、乃从尔所欲也、';
_Mat26_40='遂就门徒见其寝、谓彼得曰、尔曹不能偕我儆醒片时乎、';
_Mat26_41='儆醒祈祷、免入诱惑、心固愿之、而身弱耳、';
_Mat26_42='复进、祷曰、我父欤、若此杯不能去我、我必饮之、愿尔旨成焉、';
_Mat26_43='又至、见门徒仍寝、以其目倦也、';
_Mat26_44='去之、再进、三祷、言亦如之、';
_Mat26_45='后就门徒、语之曰、今寝且安、时迩矣、人子见卖于恶人手矣、';
_Mat26_46='起而偕行、卖我者近矣、○';
_Mat26_47='言时、十二徒之一犹大、偕群众以刃与梃、自祭司诸长及民间长老而来、';
_Mat26_48='卖师者与以号曰、我接吻者是也、可执之、';
_Mat26_49='即就耶稣曰、夫子安、遂吻接之、';
_Mat26_50='耶稣曰、友乎、尔来所欲为者为之、众遂前、执耶稣、';
_Mat26_51='偕耶稣者一人、拔刃击大祭司仆、削其一耳、';
_Mat26_52='耶稣曰、韬尔刃、凡执刃者、必亡于刃、';
_Mat26_53='尔意我不能祈我父、为我遣十二营有余之天使乎、';
_Mat26_54='若然、则经所云、此事必有者、何以得应乎、';
_Mat26_55='遂语众曰、尔以刃与梃来执我、若捕盗乎、我日坐于殿训诲、尔不我执、';
_Mat26_56='但此事悉成、以应先知之经焉、门徒皆离之而奔、○';
_Mat26_57='执耶稣者曳至大祭司该亚法所、士子长老已集、';
_Mat26_58='彼得远随耶稣、至大祭司院、入与诸隶同坐、欲观其竟、';
_Mat26_59='祭司诸长及全公会、求妄证、攻耶稣以死之、';
_Mat26_60='虽多妄证者至、亦未得其据、后有二人进曰、';
_Mat26_61='此人曾言能毁上帝殿、三日建之、';
_Mat26_62='大祭司起、问耶稣曰、尔无所答乎、斯人所证者何耶、';
_Mat26_63='耶稣不答、大祭司曰、我指维生上帝、令尔誓而告我、尔果上帝子基督否、';
_Mat26_64='耶稣曰、尔言之矣、且吾语汝、此后、尔曹将见人子坐有权者之右、乘云而来也、';
_Mat26_65='大祭司自裂其衣、曰、僭妄哉若人、何用他证、尔已闻其僭妄矣、';
_Mat26_66='尔意若何、佥曰、是宜死、';
_Mat26_67='遂唾其面、拳击之、有手批之者曰、';
_Mat26_68='基督乎、试言击尔者谁、○';
_Mat26_69='彼得坐于院、有婢前曰、尔亦偕加利利人耶稣也、';
_Mat26_70='彼得于众前弗承、曰、我不知尔云何也、';
_Mat26_71='出至院门、又一婢见之、语同在者曰、彼亦偕拿撒勒人耶稣者、';
_Mat26_72='彼得又弗承、且誓曰、我不识其人也、';
_Mat26_73='少顷、旁立者前语彼得曰、尔诚其党、尔方言可证矣、';
_Mat26_74='彼得诅且誓曰、我不识其人也、鸡即鸣、';
_Mat26_75='彼得忆耶稣所言、鸡未鸣、尔将三言不识我、乃出而痛哭、';
_Mat27_1='平旦、祭司诸长、民间长老、谋攻耶稣以死之、';
_Mat27_2='系而曳之、解于方伯彼拉多、○';
_Mat27_3='时、卖师者犹大、见耶稣定罪、则悔、反其金三十于祭司诸长长老、';
_Mat27_4='曰、我卖无辜者之血、有罪矣、佥曰、于我何与、尔自当之、';
_Mat27_5='犹大掷金于殿、退而自缢、';
_Mat27_6='祭司诸长取其金曰、此乃血值、贮库非宜、';
_Mat27_7='遂共议以其金市陶人田、以瘗宾旅、';
_Mat27_8='故其田迄今称血田焉、';
_Mat27_9='乃应先知耶利米言云、彼取被估者之值三十金、即以色列人所估者、';
_Mat27_10='以市陶人田、依主所命我也、○';
_Mat27_11='耶稣立方伯前、方伯问曰、尔乃犹太人王乎、耶稣曰、尔言之矣、';
_Mat27_12='祭司诸长长老讼之、耶稣不答、';
_Mat27_13='彼拉多曰、斯人多端证尔、尔不闻乎、';
_Mat27_14='耶稣不答一词、方伯奇甚、';
_Mat27_15='届节期、方伯例释一囚、任众所欲、';
_Mat27_16='时、有著名之囚巴拉巴、';
_Mat27_17='众集、彼拉多曰、尔欲我孰释耶、巴拉巴乎、抑耶稣称基督者乎、';
_Mat27_18='盖知其因媢嫉而付耶稣也、';
_Mat27_19='方伯坐于堂、其妻使谓之曰、此义人、尔勿与也、以我今夜梦中、为之哀伤不胜焉、';
_Mat27_20='祭司诸长、长老、唆众求释巴拉巴、而灭耶稣、';
_Mat27_21='方伯谓众曰、二人中欲我孰释、曰、巴拉巴、';
_Mat27_22='彼拉多曰、然则称基督之耶稣、何以处之、佥曰、钉之十架、';
_Mat27_23='方伯曰、彼行何恶耶、众愈呼曰、钉之十架、';
_Mat27_24='彼拉多见言之无济、反以滋乱、遂取水、众前盥手、曰、流此义人之血、非我罪也、尔自当之、';
_Mat27_25='众皆应曰、其血归我、及我子孙、';
_Mat27_26='遂释巴拉巴、鞭耶稣、付之钉十架、○';
_Mat27_27='时、方伯之卒、携耶稣入署、集全营围之、';
_Mat27_28='褫其衣、衣以绛袍、';
_Mat27_29='编棘冕、冠其首、置苇于右手、跪其前、而戏之曰、犹太人王安哉、';
_Mat27_30='且唾之、取苇击其首、';
_Mat27_31='戏毕、褫其袍、衣以故衣、曳钉十架、○';
_Mat27_32='众出、遇一古利奈人西门、强之偕往、负耶稣之十架、';
_Mat27_33='至一地、名各各他、即髑髅处也、';
_Mat27_34='以酒和胆饮之、耶稣尝而不饮、';
_Mat27_35='既钉之十架、阄分其衣、';
_Mat27_36='坐而守之、';
_Mat27_37='置标于首、书曰、犹太人之王耶稣、';
_Mat27_38='有二盗同钉十架、一左一右、';
_Mat27_39='过者诮之、摇首曰、';
_Mat27_40='尔毁殿、三日复建之、可自救也、尔若上帝子、则自十架下矣、';
_Mat27_41='祭司诸长、士子、长老、亦如是戏之曰、';
_Mat27_42='彼救他人、不能自救也、彼为以色列王、今自十架而下、我则信之、';
_Mat27_43='彼恃上帝、上帝果悦之、今可拯之、盖彼曰、我乃上帝子也、';
_Mat27_44='同钉之盗、亦如是诟之、○';
_Mat27_45='自午正至申初、遍地晦冥、';
_Mat27_46='约申初、耶稣大声呼曰、以利、以利、拉马、撒巴各大尼、即言我上帝、我上帝、何遗我也、';
_Mat27_47='旁立者有人闻之曰、彼呼以利亚也、';
_Mat27_48='其中一人疾趋、取海绒渍酰、束苇以饮之、';
_Mat27_49='或曰、姑听之、试观以利亚来救之否、';
_Mat27_50='耶稣复大声而呼、气遂绝、';
_Mat27_51='殿幔自上至下裂为二、地震、磐裂、';
_Mat27_52='墓启、既逝之圣、其身多有复起者、';
_Mat27_53='迨耶稣复生后、出墓入圣京、见于多人、';
_Mat27_54='百夫长及同守耶稣者、见地震与所历之事、惧甚、曰、此诚上帝子也、';
_Mat27_55='有多妇自加利利从耶稣、而供事之者、在彼远观、';
_Mat27_56='中有抹大拉之马利亚、雅各约西之母马利亚、及西庇太二子之母、○';
_Mat27_57='既暮、有富人约瑟者、来自亚利马太、亦耶稣之徒也、';
_Mat27_58='谒彼拉多、求耶稣尸、彼拉多命予之、';
_Mat27_59='约瑟取尸、裹以洁枲布、';
_Mat27_60='置诸己之新墓、凿于磐者、转大石于墓门而去、';
_Mat27_61='有抹大拉之马利亚、及他马利亚、对茔而坐、○';
_Mat27_62='翌日、即备节之次日、祭司诸长与法利赛人集、谒彼拉多曰、';
_Mat27_63='大人、我侪忆彼惑人者、生时尝曰、三日后、我将复起、';
_Mat27_64='是以请命固守其茔三日、恐其徒窃之、而以自死而起告民、则后此之谬、较甚于先矣、';
_Mat27_65='彼拉多曰、尔有守兵、往尽乃心、固守之、';
_Mat27_66='遂往、封石设兵、固守其茔焉、';
_Mat28_1='安息日甫竟、七日之首日昧爽、抹大拉之马利亚、及他马利亚、来观其茔、';
_Mat28_2='地大震、主之使自天而下、转移其石而坐之、';
_Mat28_3='其容如电、衣白如雪、';
_Mat28_4='守者恐惧、战栗若死、';
_Mat28_5='使者谓妇曰、勿惧、我知尔寻钉十架之耶稣、';
_Mat28_6='彼不在此、已如其言而起矣、尔来观主卧处、';
_Mat28_7='速往告其徒、彼自死而起、先尔往加利利、在彼必见之、我已告尔矣、';
_Mat28_8='妇急离墓、惧且大喜、趋报门徒、';
_Mat28_9='耶稣遇之曰、愿尔安、妇前抱其足、拜之、';
_Mat28_10='耶稣曰、勿惧、往报我兄弟、使适加利利、在彼必见我焉、○';
_Mat28_11='妇去时、守卒入城、以所历之事、报祭司诸长、';
_Mat28_12='遂与长老集议、予卒多金、';
_Mat28_13='曰、尔可云、我眠时、其徒夜来窃之、';
_Mat28_14='倘闻于方伯、我则劝之、俾尔无虞、';
_Mat28_15='卒受金、如所嘱而行、此言遍扬犹太人中、至于今日、○';
_Mat28_16='十一门徒往加利利、至耶稣所言之山、';
_Mat28_17='既见、则拜之、然犹有疑者、';
_Mat28_18='耶稣前语之曰、在天在地之权、悉予我矣、';
_Mat28_19='尔往招万民为徒、施之以洗、俾归父子圣神之名、';
_Mat28_20='教之守我所命者、且我恒偕尔、迄于世末焉、';
_Mak1_1='上帝子耶稣基督福音之始、';
_Mak1_2='如先知以赛亚所载云、我遣我使在尔前、以修尔路、';
_Mak1_3='有呼于野者、其声云、备主路、直其径、';
_Mak1_4='约翰至、在野施洗、宣改悔之洗礼、俾罪得赦、';
_Mak1_5='举犹太地、及耶路撒冷人、皆出就之、在约但河受其洗、而承己罪、';
_Mak1_6='约翰身衣驼毛、腰束革带、食则蝗虫野蜜、';
_Mak1_7='宣言曰、有后我来者、尤胜于我、即屈身解其履带、我亦弗堪、';
_Mak1_8='我洗尔以水、彼将洗尔以圣神焉、○';
_Mak1_9='时耶稣来自加利利之拿撒勒、在约但受洗于约翰、';
_Mak1_10='由水而上、见天裂、圣神如鸽临之、';
_Mak1_11='自天有声云、尔乃我之爱子、我所欣悦者、○';
_Mak1_12='圣神即促耶稣适野、';
_Mak1_13='在彼四旬、见试于撒但、与野兽处、天使事之、○';
_Mak1_14='约翰下狱后、耶稣至加利利宣上帝福音、';
_Mak1_15='曰、期已届矣、上帝国迩矣、宜改悔、信福音、○';
_Mak1_16='耶稣经行加利利海滨、见西门与其弟安得烈、施网于海、盖渔者也、';
_Mak1_17='耶稣谓之曰、从我、我将使尔为渔人者焉、';
_Mak1_18='即舍网从之、';
_Mak1_19='少进、见西庇太之子雅各、与其弟约翰、在舟补网、';
_Mak1_20='招之、遂别父及佣人于舟而从焉、○';
_Mak1_21='进迦百农、适安息日、耶稣入会堂训诲、';
_Mak1_22='众奇其训、以其训人如操权者、非若士子也、';
_Mak1_23='会堂中有患邪鬼者、';
_Mak1_24='呼曰、拿撒勒耶稣、我侪与尔何涉、尔来灭我乎、我识尔为谁、乃上帝之圣者、';
_Mak1_25='耶稣斥之曰、缄尔口、出之、';
_Mak1_26='邪鬼拘挛其人、大呼而出、';
_Mak1_27='众骇异、相问曰、此何耶、乃新教也、盖彼以权命邪鬼、而邪鬼顺之、';
_Mak1_28='其声名遂洋溢于加利利四境、○';
_Mak1_29='甫出会堂、与雅各约翰、进西门安得烈家、';
_Mak1_30='西门之妻母病热偃卧、或以告耶稣、';
_Mak1_31='耶稣前执其手、起之、热即退、妇遂供事之、○';
_Mak1_32='及暮、日入时、有携诸病者、患鬼者、就之、';
_Mak1_33='举邑皆集于门、';
_Mak1_34='耶稣医诸病者、且逐多鬼、不许鬼言、以其识己也、○';
_Mak1_35='诘朝昧爽、耶稣兴、出而适野祈焉、';
_Mak1_36='西门与同人迹其所往、';
_Mak1_37='既遇之、曰、众寻尔、';
_Mak1_38='耶稣曰、偕我往附近乡邑、亦宣教于彼、盖我为是而来也、';
_Mak1_39='遂遍进加利利会堂、宣教逐鬼、○';
_Mak1_40='有癞者就之、跪而求曰、尔如允、必能洁我、';
_Mak1_41='耶稣悯焉、伸手抚之、曰、吾允矣、尔其洁哉、';
_Mak1_42='癞即除、其人洁矣、';
_Mak1_43='耶稣严戒而遣之、';
_Mak1_44='曰、慎勿告人、但往示身于祭司、因尔获洁、献摩西所命之礼、以证于众、';
_Mak1_45='其人出、广宣而播扬之、致耶稣不复显然入城、爰居于野、四方就之、';
_Mak2_1='越数日、耶稣复进迦百农、众闻其在室、';
_Mak2_2='咸集、致无隙地、门前亦然、耶稣与之言道、';
_Mak2_3='有携瘫痪者来、为四人所舁、';
_Mak2_4='以人众不得近、乃于耶稣所在、揭屋顶而穴之、缒瘫痪者及所卧之床而下、';
_Mak2_5='耶稣见其信、谓瘫痪者曰、小子、尔罪赦矣、';
_Mak2_6='士子数人在座、';
_Mak2_7='意谓斯人何出此言、乃僭妄也、上帝而外、谁能赦罪乎、';
_Mak2_8='耶稣心知其如是窃议、谓之曰、尔曹胡为心议斯事乎、';
_Mak2_9='于瘫痪者言尔罪赦矣、与言起取床而行、孰易、';
_Mak2_10='但令尔知人子在世、有权以赦罪耳、遂谓瘫痪者曰、';
_Mak2_11='我命尔起、取床以归、';
_Mak2_12='其人即起、于众前取床而出、众奇之、归荣上帝曰、我侪从未见若是者也、○';
_Mak2_13='耶稣复出、沿海而行、众就之、遂训诲焉、';
_Mak2_14='行时、见亚勒腓之子利未坐于税关、谓之曰、从我、遂起从之、';
_Mak2_15='耶稣席坐于其家、诸税吏及罪人、与耶稣并其徒同坐、盖从之者众也、';
_Mak2_16='法利赛人之士子、见耶稣与罪人税吏共食、语其徒曰、彼与税吏罪人饮食也、';
_Mak2_17='耶稣闻之曰、健者不需医、惟病者需之、我来、非召义人、乃召罪人耳、○';
_Mak2_18='适约翰之徒、与法利赛人禁食、或就耶稣曰、约翰之徒、与法利赛人之徒禁食、尔徒独不禁食、何也、';
_Mak2_19='耶稣曰、新娶者偕在、贺婚者岂能禁食乎、新娶者尚在、不能禁食也、';
_Mak2_20='惟日将至、新娶者见接而去、乃禁食耳、';
_Mak2_21='未有以新布补旧衣者、若然、则所补之新者裂其旧者、其绽尤甚、';
_Mak2_22='亦未有以新酒注旧革囊者、若然、则酒必裂囊、而酒与囊俱败、惟以新酒注于新囊焉、○';
_Mak2_23='值安息日、耶稣经行田间、其徒摘穗、';
_Mak2_24='法利赛人谓耶稣曰、彼行安息日所不宜行者何也、';
_Mak2_25='耶稣曰、尔未读大卫与从者、匮而饥时所为乎、';
_Mak2_26='当亚比亚他为大祭司时、入上帝室、食陈设饼、亦予从者、斯饼非祭司不宜食、';
_Mak2_27='又曰、安息日为人而设、非人为安息日也、';
_Mak2_28='是以人子亦为安息日之主、';
_Mak3_1='耶稣复入会堂、有枯一手者在焉、';
_Mak3_2='众窥其于安息日医之否、意欲讼之、';
_Mak3_3='耶稣谓手枯者曰、起、立于中、';
_Mak3_4='语众曰、安息日行善行恶、救生杀生、孰宜、众默然、';
_Mak3_5='耶稣怒而环视之、忧其心顽也、语手枯者曰、伸尔手、伸之、即愈、';
_Mak3_6='法利赛人出、与希律党谋、何以灭之、○';
_Mak3_7='耶稣偕其徒退往海滨、群众自加利利从之、';
_Mak3_8='犹太耶路撒冷以土买约但外、及推罗西顿四境之人、闻其所行、就之者亦甚众、';
_Mak3_9='耶稣因命其徒具小舟以待、俾免拥挤、';
_Mak3_10='盖耶稣曾医多人、致凡病痛者、逼近欲扪之、';
_Mak3_11='邪鬼见之、伏其前、呼曰、尔乃上帝子也、';
_Mak3_12='耶稣严戒毋扬、○';
_Mak3_13='遂登山、随所欲以召人、而人就之、';
_Mak3_14='立十有二人偕己、遣之宣教、';
_Mak3_15='且予以逐鬼之权、';
_Mak3_16='有若西门、耶稣名之曰彼得、';
_Mak3_17='西庇太之子雅各、与其弟约翰、此二人者、名之曰半尼其、即雷子也、';
_Mak3_18='又有安得烈、腓力、巴多罗买、马太、多马、亚勒腓之子雅各、又达太、与加那尼人西门、';
_Mak3_19='并加略人犹大、即卖师者、○';
_Mak3_20='耶稣入室、众复集、致弗能食、';
_Mak3_21='其亲属闻而出、欲执之、曰、彼狂矣、';
_Mak3_22='自耶路撒冷而来之士子、曰、彼有别西卜、又曰、彼藉鬼王逐鬼耳、';
_Mak3_23='耶稣呼之来、以喻谓之曰、撒但安能逐撒但乎、';
_Mak3_24='夫国自相分争、其国弗能立、';
_Mak3_25='家自相分争、其家弗能立、';
_Mak3_26='若撒但分裂、起而自攻、亦弗能立、终必灭耳、';
_Mak3_27='未有能入勇士之室、劫其器用者、必先缚勇士、而后劫其室也、';
_Mak3_28='我诚语汝、世人之诸罪、及凡所出亵渎之言、皆将得赦、';
_Mak3_29='惟亵渎圣神者、终不得赦、乃干永罪、';
_Mak3_30='斯言也、因人谓其有邪鬼也、○';
_Mak3_31='耶稣之母及其兄弟至、立于外、遣人呼之、';
_Mak3_32='众环坐、谓之曰、尔母及兄弟在外觅尔、';
_Mak3_33='耶稣曰、孰为我母我兄弟乎、';
_Mak3_34='遂四顾环坐者曰、试视我母我兄弟、';
_Mak3_35='盖凡行上帝旨者、即我兄弟姊妹及母也、';
_Mak4_1='耶稣复于海滨训诲、大众集就之、遂登舟浮海而坐、众立于岸、';
_Mak4_2='乃多端设喻以训之、';
_Mak4_3='曰听之哉、有播种者、出而播种、';
_Mak4_4='播时、有落路旁者、鸟至、尽食之、';
_Mak4_5='有落硗地者、厥土无多、以其浅薄、发萌则速、';
_Mak4_6='日出曝之、无根而槁、';
_Mak4_7='有落棘中者、棘起蔽之而不实、';
_Mak4_8='有落沃壤者、发生滋长、结实三十倍、六十倍、百倍焉、';
_Mak4_9='又曰、有耳以听者、宜听焉、○';
_Mak4_10='耶稣燕居时、从者与十二徒、问诸喻之说、';
_Mak4_11='耶稣曰、上帝国之奥、乃赐于尔、于外人则皆以喻焉、';
_Mak4_12='俾其视而不明、听而不悟、恐其转移而获赦也、';
_Mak4_13='又曰、斯喻尔未达乎、又安识诸喻耶、';
_Mak4_14='夫播者、播道也、';
_Mak4_15='播于路旁者、乃播以道、而彼既听矣、撒但骤至、将播于其衷者夺之、';
_Mak4_16='播于硗地者、乃人听道、即欣受之、';
_Mak4_17='惟内无根、则亦暂耳、及患难窘逐、因道而兴即厌弃矣、';
_Mak4_18='播于棘中者、乃人听道、';
_Mak4_19='且斯世之虑、货财之惑、及诸端物欲、入而蔽之、致不结实、';
_Mak4_20='其播于沃壤者、乃人听道受之、结实三十倍、六十倍、百倍焉、○';
_Mak4_21='又曰、人携灯、岂置于斗下床下、不置于檠上乎、';
_Mak4_22='盖未有隐而不欲其彰、藏而不欲其露者、';
_Mak4_23='有耳以听者、宜听焉、';
_Mak4_24='又曰、慎所听也、尔以何量量人、亦将如是见量、且加于尔焉、';
_Mak4_25='盖有者、将予之、无者、并其所有亦夺之、○';
_Mak4_26='又曰、上帝国犹人播种于地、';
_Mak4_27='夜寐夙兴、种发且长、彼不知其所以然、';
_Mak4_28='夫地自生物、始而苗、继而穗、后则成谷、';
_Mak4_29='既熟、则用镰、以获时至矣、○';
_Mak4_30='又曰上帝国、我侪何以比之、抑以何喻表之耶、';
_Mak4_31='犹芥种一粒、播于地、乃地上百种之至微者、';
_Mak4_32='既播而长、大于诸蔬、且发巨枝、飞鸟栖于其荫、○';
_Mak4_33='耶稣多以如斯之喻、论道于众、依其所能听者、';
_Mak4_34='非以喻不与之言、燕居时、悉为其徒解之、○';
_Mak4_35='是日既暮、谓其徒曰、可济彼岸、';
_Mak4_36='耶稣尚在舟、门徒遂离众、载之同往、亦有他舟偕焉、';
_Mak4_37='飓风大作、浪激入舟、几盈、';
_Mak4_38='耶稣于舟尾枕而寝、门徒寤之、曰、夫子、不恤我侪之亡乎、';
_Mak4_39='耶稣兴、斥风、谓海曰、静而息、风即止、乃大平定、';
_Mak4_40='语门徒曰、奚惧、尚无信乎、';
_Mak4_41='众骇甚、相语曰、彼何人斯、风与海亦顺之、';
_Mak5_1='至海之彼岸、格拉森地、';
_Mak5_2='离舟时、有患邪鬼者、自墓出、即遇之、';
_Mak5_3='其人素居于冢、虽以链、亦莫能缚之、';
_Mak5_4='盖屡以桎以链缚之、则断链毁桎、弗克制之、';
_Mak5_5='恒于冢于山、日夜号呼、以石自伤、';
_Mak5_6='遥见耶稣、趋而拜之、';
_Mak5_7='大呼曰、至高上帝之子耶稣、我与尔何涉、我赖上帝、恳尔莫我苦、';
_Mak5_8='盖耶稣曾语之曰、邪鬼出其人也、';
_Mak5_9='遂问之曰、尔何名、对曰、军、我侪多故也、';
_Mak5_10='乃切求耶稣、勿使之出境、';
_Mak5_11='适有群豕食于山、';
_Mak5_12='众鬼求曰、使我入附于豕、';
_Mak5_13='耶稣许之、即出而入豕、群豕突下山坡、投海而溺、数约二千、';
_Mak5_14='牧者奔告城乡、众出、欲观其事、';
_Mak5_15='既就耶稣、见患群鬼者、坐而衣衣自若、则惧、';
_Mak5_16='见者以患鬼者所遇、及群豕之事、悉告于众、';
_Mak5_17='众遂求耶稣出其境、';
_Mak5_18='耶稣登舟时、曩患鬼者、求与之偕、';
_Mak5_19='弗许、曰、归尔家、就尔属、以主为尔所行之大事、及若何矜恤尔者告之、';
_Mak5_20='其人乃往、在低加波利、宣扬耶稣为己所行之大事、众悉奇之、○';
_Mak5_21='耶稣乘舟、复济彼岸、大众聚集、就之于海滨、';
_Mak5_22='有司会堂名睚鲁者、来见耶稣、伏其足下、';
_Mak5_23='切求之曰、我幼女濒死、尔来以手按之、俾得愈而生焉、';
_Mak5_24='耶稣偕之往、大众从而拥之、';
_Mak5_25='有妇患痭十有二年、';
_Mak5_26='曾由诸医而受多苦、尽耗所有、不见益而反剧、';
_Mak5_27='闻耶稣事、于众中自后而来、扪其衣、';
_Mak5_28='盖谓第扪其衣、则必愈焉、';
_Mak5_29='其血源立涸、自觉痼疾已愈、';
_Mak5_30='时耶稣觉有能力由己而出、乃于众中转身曰、扪我衣者谁耶、';
_Mak5_31='其徒曰、尔见众拥尔、尚问谁扪我乎、';
_Mak5_32='耶稣环视、欲见行此之妇、';
_Mak5_33='妇知所成于己者、恐惧战栗、进伏其前、悉以实告、';
_Mak5_34='耶稣曰、女乎、尔信救尔、安然而归、尔痼疾愈矣、○';
_Mak5_35='言时、有自司会堂来者、曰、尔女亡矣、何尚劳夫子耶、';
_Mak5_36='耶稣不顾其所言、谓司会堂者曰、毋惧、惟信而已、';
_Mak5_37='乃于彼得、雅各、及雅各之弟约翰外、不许他人从行、';
_Mak5_38='至司会堂者之家、见其纷扰、哭泣号啕、';
_Mak5_39='既入则曰、胡为纷扰哭泣乎、女非死、乃寝耳、';
_Mak5_40='众哂之、耶稣屏众、率女之父母与从者、入于女所、';
_Mak5_41='执其手曰、大利大古米、译即幼女乎、吾语尔起、';
_Mak5_42='女即起而行、盖年十有二矣、众甚骇异、';
_Mak5_43='耶稣严戒之、毋令人知、且命食女焉、';
_Mak6_1='耶稣去彼、至故乡、门徒从之、';
_Mak6_2='适安息日、训于会堂、众闻而奇之曰、斯焉得斯、所赋之智慧维何、有如是异能由其手而出耶、';
_Mak6_3='此非木工乎、非马利亚之子、雅各约西犹大西门之昆弟乎、其姊妹非与我侪比邻乎、遂厌弃之、';
_Mak6_4='耶稣曰、先知于故乡、宗族、室家外、莫不尊焉、';
_Mak6_5='耶稣在彼得不得行异能、惟手按病者数人而医之、';
_Mak6_6='且异其不信、乃周行诸乡训诲焉、○';
_Mak6_7='耶稣召十二徒、耦而遣之、予之权以制邪鬼、';
_Mak6_8='命勿携资斧、惟杖而已、勿粮勿袋、勿金于囊、';
_Mak6_9='惟著履、毋衣二衣、';
_Mak6_10='又曰、凡入人家、则居之、以至去时、';
_Mak6_11='有不接尔、不听尔者、去时拂尔足尘、以证于众、';
_Mak6_12='门徒遂往、宣言人宜改悔、';
_Mak6_13='又逐诸鬼、以膏膏病者多人而医之、○';
_Mak6_14='耶稣之名既彰、希律王闻之曰、施洗约翰自死而起、故此异能运行于彼焉、';
_Mak6_15='或曰、以利亚也、或曰先知也、犹先知之一也、';
_Mak6_16='惟希律则曰、我所斩之约翰起矣、';
_Mak6_17='初、希律遣人执约翰系狱、为其弟腓力妻希罗底故、盖希律已娶之、';
_Mak6_18='约翰曾谓之曰、纳弟妻非宜也、';
_Mak6_19='于是希罗底怨之、欲杀之而弗得、';
_Mak6_20='因希律敬畏约翰、知其义且圣、而庇之、闻其言、心多犹豫、而喜听之、';
_Mak6_21='会逢其适、希律于诞辰设筵、宴诸大夫千夫长及加利利之尊者、';
_Mak6_22='希罗底之女入舞、以娱希律及同筵者、王谓之曰、凡尔所欲、求则予之、';
_Mak6_23='又矢之曰、尔所求者、即国之半、我亦予之、';
_Mak6_24='女退、谓母曰、我当何求、曰、施洗约翰之首、';
_Mak6_25='女亟入见王、求曰、我欲施洗约翰首、即置盘中予我、';
_Mak6_26='王忧甚、然以矢故、又以同筵者在、不欲拒之、';
_Mak6_27='乃命侍卫一人、取约翰首、遂斩之于狱、';
_Mak6_28='置首于盘、以予女、女以予母、';
_Mak6_29='约翰之徒闻之、来取其尸、葬于墓、○';
_Mak6_30='使徒集就耶稣、悉以所行所教告之、';
_Mak6_31='耶稣曰、尔曹潜往于野、憩息片时、盖往来者众、不遑暇食、';
_Mak6_32='乃乘舟而往、';
_Mak6_33='众见之、多有识之者、自诸邑徒步、趋而先至、';
_Mak6_34='耶稣出、见大众、悯焉、以其犹羊无牧也、乃多端以教之、';
_Mak6_35='日旰、门徒就之曰、地乃野、日已旰、';
_Mak6_36='请散众、俾往村落市食、';
_Mak6_37='耶稣曰、尔其食之、对曰、得毋以二十金往而市饼、以食之乎、';
_Mak6_38='曰、尔有饼几何、其往观焉、既知、则曰、五饼二鱼、';
_Mak6_39='遂命使众成列、坐于青草、';
_Mak6_40='乃分队而坐、或百、或五十、';
_Mak6_41='耶稣取五饼二鱼、仰天而祝、擘饼以予门徒、陈于众前、亦以二鱼分给诸人、';
_Mak6_42='皆食而饱、';
_Mak6_43='拾其屑及残鱼、盈筐十二、';
_Mak6_44='食者五千人焉、○';
_Mak6_45='耶稣促门徒登舟、先济彼岸、至伯赛大、俟己散众、';
_Mak6_46='别后、登山祈祷、';
_Mak6_47='既暮、舟在海中、耶稣独在岸、';
_Mak6_48='见门徒鼓棹甚苦、风逆故也、夜约四更、履海就之、若欲经过者然、';
_Mak6_49='门徒见其履海、以为鬼幻、则呼、';
_Mak6_50='盖皆见之而惊、耶稣亟谓之曰、尔曹安心、我也、毋惧、';
_Mak6_51='遂登舟就之、风乃息、众骇异不胜、';
_Mak6_52='盖未悟擘饼之事、心顽故也、○';
_Mak6_53='既济、至革尼撒勒地、泊岸、';
_Mak6_54='离舟、众识之、';
_Mak6_55='周驰四境、闻其所在、以榻舁病者就之、';
_Mak6_56='凡耶稣所入、或村、或邑、或乡、众置病者于市、第求扪其衣缘、扪之者悉愈焉、';
_Mak7_1='法利赛人及士子数人、自耶路撒冷来、集就耶稣、';
_Mak7_2='见其徒有以俗手以食者、即未盥手也、';
_Mak7_3='盖法利赛人、与犹太众、执古人遗传、不力盥其手、则不食、';
_Mak7_4='自市归、不浴不食、其受而守之者、更有多端、若杯爵铜器、亦洗之、';
_Mak7_5='乃问耶稣曰、尔之门徒、不依古人遗传、以俗手而食、何也、';
_Mak7_6='耶稣曰、善夫、以赛亚指尔伪善者之豫言也、如记云、斯民以口尊我、而心则远我、';
_Mak7_7='其拜我徒然、以所教者、乃人所命也、';
_Mak7_8='尔曹舍上帝诫、执人遗传、';
_Mak7_9='又曰、诚哉、尔废上帝诫、守尔遗传也、';
_Mak7_10='盖摩西曰、敬尔父母、又曰、詈父母者、必死之、';
_Mak7_11='惟尔则曰、若人谓父母云、尔可由我得益者、乃各耳板、即谓已献于上帝、';
_Mak7_12='则不许其再有所事于父母矣、';
_Mak7_13='是尔以所授遗传、废上帝道也、尔之所为多类此、';
_Mak7_14='遂复招众谓之曰、皆宜听我而悟焉、';
_Mak7_15='未有自外入者能污人、';
_Mak7_16='惟自内出者、斯污人也、';
_Mak7_17='遂离众入室、其徒问此喻之说、';
_Mak7_18='耶稣曰、尔亦如斯不悟乎、岂不知凡自外入者、不能污人、';
_Mak7_19='因非入其心、乃入其腹、而遗于厕、斯言也、谓食物皆洁也、';
_Mak7_20='又曰、出于人者、斯污人、';
_Mak7_21='盖自内即自人心、出诸恶念、';
_Mak7_22='如苟合、盗窃、凶杀、淫乱、贪婪、恶毒、诡骗、邪侈、妒嫉、讪谤、骄傲、狂悖、';
_Mak7_23='凡斯恶行、皆自内出、而污人也、○';
_Mak7_24='耶稣去彼、往推罗西顿境内、入一室、不欲人知、而不能隐、';
_Mak7_25='适有一妇、其幼女患邪鬼、闻耶稣事、则来伏其足下、';
_Mak7_26='斯妇乃希利尼人、叙利非尼基族也、求耶稣逐鬼出其女、';
_Mak7_27='耶稣曰、容儿曹先饱、取其饼投狗、非宜也、';
_Mak7_28='对曰、主、然、案下之狗、亦得食儿曹遗屑耳、';
_Mak7_29='耶稣曰、因此一言、尔其往哉、鬼已出尔女矣、';
_Mak7_30='妇归、见女卧于床、而鬼已出、○';
_Mak7_31='耶稣出推罗境、过西顿、经低加波利境、至加利利海、';
_Mak7_32='有携聋而口吃者、求其手按之、';
_Mak7_33='耶稣引之离众、至僻处、以指探其耳、唾而扪其舌、';
_Mak7_34='仰天叹曰、以法大、译即启也、';
_Mak7_35='其耳即启、舌结解、而言明矣、';
_Mak7_36='耶稣戒众、毋以告人、然愈戒而愈播扬、';
_Mak7_37='众不胜奇异曰、其所为皆善、使聋者闻、哑者言矣、';
_Mak8_1='维时、大众复集、无所食、耶稣召其徒曰、';
_Mak8_2='我悯斯众、已偕我三日而无食、';
_Mak8_3='若遣之饥而归、途间必困惫、盖有远来者也、';
_Mak8_4='门徒曰、此乃野、何由得饼、以饱斯众乎、';
_Mak8_5='曰、尔有饼几何、对曰、七、';
_Mak8_6='乃命众坐于地、取七饼祝而擘之、予门徒、使陈之、遂陈于众前、';
_Mak8_7='又有小鱼数尾、既祝、亦使陈之、';
_Mak8_8='众食而饱、拾其屑七篮、';
_Mak8_9='食者约四千人、耶稣乃遣之、';
_Mak8_10='偕其徒登舟、至大玛努他境、○';
_Mak8_11='法利赛人出而诘之、求自天之兆以试之、';
_Mak8_12='耶稣中心太息曰、斯世胡为求兆乎、我诚语汝、必不予之以兆、';
_Mak8_13='于是去之、复登舟往彼岸、○';
_Mak8_14='门徒忘携饼、舟中仅一饼耳、';
_Mak8_15='耶稣戒之曰、慎之哉、当防法利赛人与希律之酵、';
_Mak8_16='众相议曰、是为我侪无饼也、';
_Mak8_17='耶稣知之曰、何因无饼而相议耶、尔犹未识未悟乎、尔心顽乎、';
_Mak8_18='尔有目不见、有耳不闻、亦不忆乎、';
_Mak8_19='我擘五饼予五千人、尔拾屑盈几筐乎、对曰、十二、';
_Mak8_20='又七饼予四千人、尔拾屑盈几篮乎、对曰、七、';
_Mak8_21='曰、尔尚不悟乎、○';
_Mak8_22='至伯赛大、有携瞽者就之、求其扪焉、';
_Mak8_23='乃执瞽者手、携出村外、唾其目、以手按之、曰、有所见否、';
_Mak8_24='瞽者仰视曰、我见人矣、观其若树而行也、';
_Mak8_25='复手按其目、其人凝视则愈、明见庶物、';
_Mak8_26='遂遣之归、曰、勿入村、○';
_Mak8_27='耶稣与门徒往该撒利亚腓立比诸乡、途间问曰、人谓我为谁、';
_Mak8_28='对曰、施洗之约翰、或云以利亚、或云先知之一、';
_Mak8_29='曰、尔曹谓我为谁、彼得对曰、尔乃基督、';
_Mak8_30='遂戒之、毋以告人、';
_Mak8_31='由是始诲之曰、人子必受诸苦、为长老祭司诸长士子所弃、且见杀、三日复起、';
_Mak8_32='耶稣明出此言、彼得援而谏之、';
_Mak8_33='耶稣回顾门徒、责彼得曰、撒但退、以尔不体上帝之事、乃体人之事耳、';
_Mak8_34='遂召众与门徒、语之曰、欲从我者、当克己、负其十架以从、';
_Mak8_35='盖欲救其生者、将丧之、为我及福音丧其生者、将救之、';
_Mak8_36='利尽天下、而失其生、何益之有、';
_Mak8_37='人将以何者易其生乎、';
_Mak8_38='当此奸恶之世、凡耻我及我之道者、人子以父之荣、偕圣使而临时、亦将耻其人矣、';
_Mak9_1='耶稣曰、我诚语汝、立于此者、有人未死之先、得见上帝国乘权而临也、○';
_Mak9_2='越六日、耶稣携彼得、雅各、约翰、潜陟高山、当前变状、';
_Mak9_3='其衣灿烂皎白、世之漂者、无能白之若此、';
_Mak9_4='有以利亚摩西见、与之语、';
_Mak9_5='彼得谓耶稣曰、夫子、我侪在此善矣、容结三庐、一为尔、一为摩西、一为以利亚、';
_Mak9_6='盖不自知所谓、皆惧甚故也、';
_Mak9_7='云适覆之、有声自云出曰、此我爱子、尔其听之、';
_Mak9_8='忽尔环视、不复见人、惟耶稣而已、○';
_Mak9_9='下山时、耶稣戒之曰、人子尚未自死复起、毋以所见告人、';
_Mak9_10='门徒服膺斯言、互议自死复起何意、';
_Mak9_11='乃问之曰、士子言以利亚必先至、何欤、';
_Mak9_12='耶稣曰、以利亚果先至、兴复诸事、但记云、人子必经诸苦、为人所忽、何耶、';
_Mak9_13='我语汝、以利亚已至、而人任意待之、如所记焉、○';
_Mak9_14='至门徒所、见大众环之、士子与之辩论、';
_Mak9_15='众见耶稣、甚异之、趋前问安、';
_Mak9_16='耶稣问之曰、尔与之辩论者何、';
_Mak9_17='众中一人对曰、夫子、我携我子就尔、彼患哑鬼、';
_Mak9_18='随在执之、倾跌之、则流涎嚼齿、而枯槁焉、我请尔徒逐之、而不能也、';
_Mak9_19='耶稣曰、不信之世、我偕尔至几何时、忍尔至几何时乎、携之就我、';
_Mak9_20='遂携之至、一见耶稣、鬼即拘挛之、其人仆地、辗转流涎、';
_Mak9_21='耶稣问其父曰、患此自何时乎、对曰、自少时、';
_Mak9_22='鬼屡投之于火于水、欲灭之、傥尔能为、则悯而助我侪、';
_Mak9_23='耶稣曰、何云傥尔能为、于信者无不能也、';
_Mak9_24='子之父即呼曰、我信矣、设有未尽、其助余、';
_Mak9_25='耶稣见众趋集、则叱邪鬼曰、喑聋之鬼、我命尔出、毋复入之、';
_Mak9_26='鬼号呼、极拘挛之、乃出、其子若死、人多谓其已死矣、';
_Mak9_27='耶稣执其手扶之、遂起、';
_Mak9_28='既入室、门徒窃问曰、我侪不能逐之、何耶、';
_Mak9_29='耶稣曰、斯类也、藉非祈祷、无能出之、○';
_Mak9_30='于是去彼、经加利利、不欲人知、';
_Mak9_31='诲其徒曰、人子将见付于人手、杀之、三日复起、';
_Mak9_32='门徒未达、而不敢问、○';
_Mak9_33='至迦百农、耶稣在室、问其徒曰、尔途间所议者何、';
_Mak9_34='门徒默然、因其争辩孰大也、';
_Mak9_35='耶稣坐、呼十二徒曰、欲为首者、必为众末、为众役也、';
_Mak9_36='遂以孩提置其中、且抱之、';
_Mak9_37='语门徒曰、凡因我名接一若是孩提者、即接我、接我者、非接我、乃接遣我者也、○';
_Mak9_38='约翰谓耶稣曰、夫子、我侪见一人、以尔名逐鬼、禁之、以其不从我侪也、';
_Mak9_39='耶稣曰、毋、盖未有以我名行异能、而遽诽我者也、';
_Mak9_40='不敌我侪者、即向我侪也、';
_Mak9_41='凡因尔属基督、以一杯水饮尔者、我诚语汝、断不失其赏也、';
_Mak9_42='凡陷信我小子之一者、宁以巨磨悬其颈、投于海、';
_Mak9_44='傥尔一手陷尔、则斫之、宁残而入于生、胜有二手入地狱不灭之火、';
_Mak9_46='傥尔一足陷尔、则斫之、宁跛而入于生、胜有二足投于地狱不灭之火、';
_Mak9_47='傥尔一目陷尔、则去之、宁一目而进上帝国、胜有二目投于地狱、';
_Mak9_48='在彼虫不死、火不灭、';
_Mak9_49='盖凡人必盐之以火、';
_Mak9_50='盐善矣、若失其咸、何以调之、尔曹宜自有盐、而相和也、';
_Mak10_1='耶稣去彼、至犹太境、及约但外、众复集就之、耶稣如常训诲、';
_Mak10_2='有法利赛人就而问曰、人出妻可乎、盖试之也、';
_Mak10_3='耶稣曰、摩西命尔何耶、';
_Mak10_4='曰摩西许书离书出之、';
_Mak10_5='耶稣曰、以尔必顽、故书斯命予尔、';
_Mak10_6='然自造物之始、即造男女、';
_Mak10_7='缘此、人必离父母、胶漆其妻、';
_Mak10_8='二者成为一体、如是、不复为二、乃一体矣、';
_Mak10_9='故上帝所耦者、人不可分之也、';
_Mak10_10='入室、门徒复以此问之、';
_Mak10_11='耶稣曰、凡弃妻而他娶者、乃负妻行淫也、';
_Mak10_12='妻弃夫而他适者、亦行淫也、○';
_Mak10_13='有携孩提就耶稣、欲其扪之者、门徒斥之、';
_Mak10_14='耶稣见而不悦曰、容孩提就我、勿禁之、盖属上帝国者、乃如是人也、';
_Mak10_15='我诚语汝、凡承上帝国、而不如孩提者、断不得入也、';
_Mak10_16='乃抱之、按手而祝焉、○';
_Mak10_17='耶稣出于途、有趋就者、跪而问曰、善哉、夫子、我当何为、以承永生、';
_Mak10_18='耶稣曰、何善我乎、善者惟一、上帝而已、';
_Mak10_19='夫诸诫尔所识也、毋杀、毋淫、毋窃、毋妄证、毋欺诈、敬尔父母、';
_Mak10_20='对曰、夫子、凡此、我自幼悉守之矣、';
_Mak10_21='耶稣顾而爱之曰、尔犹缺一、往鬻所有以济贫、则将有财于天、且来从我、';
_Mak10_22='其人闻言色沮、愀然而去、赀厚故也、○';
_Mak10_23='耶稣环视、谓其徒曰、有财者入上帝国、难矣哉、';
_Mak10_24='门徒异其言、耶稣又曰、小子、恃财者入上帝国、难矣哉、';
_Mak10_25='驼穿针孔、较富者入上帝国犹易也、';
_Mak10_26='门徒讶甚、曰、然则谁能得救乎、';
_Mak10_27='耶稣目之曰、于人固不能、于上帝则不然、盖上帝无不能也、';
_Mak10_28='彼得曰、我侪已舍一切以从尔矣、';
_Mak10_29='耶稣曰、我诚语汝、为我及福音、舍屋宇、兄弟、姊妹、父母、子女、田畴者、';
_Mak10_30='未有不于今时获百倍、即屋宇、兄弟、姊妹、母子、田畴、兼之窘逐、而来世获永生也、';
_Mak10_31='然多有先者将为后、而后者先也、○';
_Mak10_32='上耶路撒冷时、途间、耶稣行于前、门徒异之、从者惧焉、耶稣复携十二徒、以己将遇之事告之、';
_Mak10_33='曰、我侪上耶路撒冷、人子见付于祭司诸长及士子、拟以死、付之异邦人、';
_Mak10_34='戏之、唾之、扑而杀之、三日复起、○';
_Mak10_35='西庇太之子雅各约翰进曰、夫子、我所求尔者、愿为我行之、';
_Mak10_36='耶稣曰、欲我何为、';
_Mak10_37='对曰尔荣时、赐我侪一坐尔左、一坐尔右、';
_Mak10_38='耶稣曰、尔所求者、尔不知也、我饮之杯、尔能饮乎、我受之洗、尔能受乎、';
_Mak10_39='对曰、能、曰、我饮之杯、尔将饮之、我受之洗、尔将受之、';
_Mak10_40='但坐我左右、非我得赐、惟为谁备之、则谁赐、';
_Mak10_41='十徒闻之、则憾雅各约翰、';
_Mak10_42='耶稣召之曰、所谓君异邦者主其治、而大人执其权、尔所知也、';
_Mak10_43='惟尔中不然、欲为大者、必为尔役、';
_Mak10_44='欲为首者、必为众仆、';
_Mak10_45='盖人子至、非以役人、乃役于人、且舍生为众赎也、○';
_Mak10_46='至耶利哥、偕门徒及大众出邑时、有瞽而乞者、底买之子巴底买、坐于路旁、';
_Mak10_47='闻为拿撒勒人耶稣、呼曰、大卫之裔耶稣、矜恤我、';
_Mak10_48='众责之、使缄默、彼愈呼曰、大卫之裔、矜恤我、';
_Mak10_49='耶稣止、命召瞽者来、众乃召之曰、安尔心、起、耶稣召尔矣、';
_Mak10_50='即弃衣亟起、而就耶稣、';
_Mak10_51='耶稣曰、欲我何为、瞽者对曰、夫子、我欲得见、';
_Mak10_52='耶稣曰、往哉、尔信愈尔矣、遂得见、从耶稣于路、';
_Mak11_1='近耶路撒冷、至橄榄山之伯法其、及伯大尼、耶稣遣其徒二人、';
_Mak11_2='语之曰、尔往前村、至则见小驴絷焉、从无乘之者、解而牵之来、';
_Mak11_3='傥人问尔胡为行是、则曰主需之、彼必立遣之、';
_Mak11_4='遂往、遇小驴絷于门外衢间、解之、';
_Mak11_5='旁立者曰、解驴何为、';
_Mak11_6='遂以耶稣之言对、许之、';
_Mak11_7='乃牵小驴就耶稣、置己衣于上、耶稣乘之、';
_Mak11_8='多有以己衣布于路者、或伐田间树枝布之、';
_Mak11_9='前行后从者呼曰、和散那、即求救之意奉主名而来者、宜颂也、';
_Mak11_10='临格之国、即我祖大卫之国、宜颂也、高高在上欤、和散那、○';
_Mak11_11='耶稣进耶路撒冷、入殿、环视诸物、既暮、偕十二徒出、至伯大尼、○';
_Mak11_12='翌日、出伯大尼、耶稣饥、';
_Mak11_13='遥见无花果树有叶、就之、意于其上或有所得、及至、惟叶而已、盖非果期也、';
_Mak11_14='耶稣谓树曰、今而后、永无人由尔食果矣、其徒闻之、○';
_Mak11_15='至耶路撒冷、耶稣入殿、逐其中贸易者、倾兑钱者之几、及鬻鸽者之椅、';
_Mak11_16='且不许人携具过殿、';
_Mak11_17='诲之曰、记不云乎、吾室必称万邦祈祷之室、而尔曹以为盗巢也、';
_Mak11_18='祭司诸长及士子闻此、谋何以灭之、盖惧之、以众奇其训也、○';
_Mak11_19='每及暮、耶稣出城、○';
_Mak11_20='朝经无花果树、见自根而槁、';
_Mak11_21='彼得忆而言曰、夫子、试观尔所诅之无花果树已槁矣、';
_Mak11_22='耶稣曰、宜信上帝、';
_Mak11_23='我诚语汝、凡命此山移而投海、中心不疑、惟信所言必成者、则必得之也、';
_Mak11_24='故我语尔、凡尔所祷而求者、信其已得、则必得之、';
_Mak11_26='立而祷时、傥有憾于人、则恕之、致尔天父亦恕尔过焉、○';
_Mak11_27='复至耶路撒冷、耶稣行于殿、祭司诸长士子长老就之、';
_Mak11_28='曰、尔以何权行是、赐尔行此权者谁耶、';
_Mak11_29='耶稣曰、我试问尔一言、尔答我、则我告尔以何权行是、';
_Mak11_30='约翰之洗、自天乎、自人乎、尔其答之、';
_Mak11_31='其人窃议曰、若云自天、彼必曰曷不信之、';
_Mak11_32='若云自人、则又畏民、盖皆以约翰为先知也、';
_Mak11_33='遂对曰、不知也、耶稣曰、我亦不告尔以何权行是矣、';
_Mak12_1='耶稣以喻语众曰、有植葡萄园者、环之以篱、掘酒醡、建望楼、租与农夫、遂往异地、';
_Mak12_2='届期、遣一仆就农夫、取葡萄园之果、';
_Mak12_3='农夫执而扑之、使之徒返、';
_Mak12_4='复遣他仆、农夫伤其首、且辱之、';
_Mak12_5='又遣一仆、农夫杀之、复遣多仆、或扑或杀、';
_Mak12_6='尚有爱子、卒遣之、曰、彼必敬我子矣、';
_Mak12_7='农夫相语曰、此其嗣子、且来杀之、则业归我矣、';
_Mak12_8='遂执而杀之、弃诸园外、';
_Mak12_9='园主将何为、必至灭此农夫、以园付他人焉、';
_Mak12_10='经云、工师所弃之石、成为屋隅首石、';
_Mak12_11='此主所为者、我目而奇之、尔未读乎、';
_Mak12_12='其人知斯喻指己而言、欲执之、而畏众、遂去之、○';
_Mak12_13='后遣法利赛与希律党数人、欲即其言以陷之、';
_Mak12_14='既至、谓之曰、夫子、我知尔乃诚者、不徇乎人、盖不以貌取人、而诚以上帝道训人者也、纳税于该撒宜否、我侪纳乎、否乎、';
_Mak12_15='耶稣知其诈、曰、何试我耶、取一钱予我观之、';
_Mak12_16='遂取之、耶稣曰、是像与号为谁、对曰、该撒、';
_Mak12_17='曰、以该撒之物纳该撒、以上帝之物纳上帝、众甚奇之、○';
_Mak12_18='有撒都该人、即言无复起者、就而问曰、';
_Mak12_19='夫子、摩西书于我云、若人兄死、遗妻而无子、其弟当纳其妻、生子以嗣兄、';
_Mak12_20='有兄弟七人、长者娶妻、无子而死、';
_Mak12_21='其二纳之、亦无子而死、其三亦然、';
_Mak12_22='七人皆取之而无子、厥后妇亦死、';
_Mak12_23='复起时、将为谁之妻乎、盖七人皆纳之矣、';
_Mak12_24='耶稣曰、尔之误、非因不识经、与上帝之能乎、';
_Mak12_25='盖自死复起时、不娶不嫁、如天使然、';
_Mak12_26='论死者复起、尔未读摩西书棘丛篇乎、上帝谕之曰、吾乃亚伯拉罕之上帝、以撒之上帝、雅各之上帝、';
_Mak12_27='是上帝非死者之上帝、乃生者之上帝也、尔曹误甚矣、○';
_Mak12_28='有士子一人来、闻其辩论、见耶稣应对者善、问之曰、诸诫中孰为首、';
_Mak12_29='耶稣曰、其首云、以色列其听之、主我侪之上帝、惟一耳、';
_Mak12_30='宜尽心、尽性、尽意、尽力、爱主尔之上帝、';
_Mak12_31='其次则爱邻如己、诫未有大于斯二者、';
_Mak12_32='士子曰、夫子言上帝惟一、诚善矣、其外无他也、';
_Mak12_33='且尽心、尽意、尽力爱主、又爱邻如己、则愈于诸燔牲祭祀矣、';
_Mak12_34='耶稣见其应对明敏、乃曰、尔去上帝国不远矣、自是无敢问之者、○';
_Mak12_35='耶稣于殿训诲、曰、士子何言基督为大卫裔乎、';
_Mak12_36='大卫感于圣神自言曰、主谓我主云、坐我右、俟我使尔敌为尔足几、';
_Mak12_37='夫大卫自称基督为主、则何为其裔乎、众皆乐闻之、○';
_Mak12_38='耶稣训诲时、曰、谨防士子、好衣长服而游、受祝于市、';
_Mak12_39='会堂高座、筵间首位、';
_Mak12_40='乃吞嫠妇家资、佯为长祈、其受刑必尤重也、○';
_Mak12_41='耶稣对库而坐、见众以钱输库、诸富者多输之、';
_Mak12_42='有贫嫠至、输钱二、即一厘也、';
_Mak12_43='遂召其徒、谓之曰、我诚语汝、此贫嫠所输者、较众尤多、';
_Mak12_44='盖众由其羡余、彼则由其不足、而尽输所有、即其所藉以生者也、';
_Mak13_1='耶稣出殿、其徒之一曰、夫子、试观斯石若何、屋宇若何、';
_Mak13_2='耶稣曰、尔见斯大宇耶、将无一石遗于石上、而弗圮也、○';
_Mak13_3='耶稣于橄榄山对殿而坐、彼得、雅各、约翰、安得烈、窃问曰、';
_Mak13_4='请告我、何时有是、此诸事将成、有何兆乎、';
_Mak13_5='耶稣曰、慎勿为人所惑、';
_Mak13_6='将多有冒我名而来者、曰、我基督也、致惑多人、';
_Mak13_7='且尔将闻战及战之风声、毋惧、此事必有、惟末期未至耳、';
_Mak13_8='民将攻民、国将攻国、随在地震饥馑、斯乃劬劳之始也、○';
_Mak13_9='尔宜自慎、人将付尔于公会、挞尔于会堂、且为我故、将立于侯王前、而为之证、';
_Mak13_10='福音必先传于万国、';
_Mak13_11='曳尔付尔时、毋先虑何以言、当时赐尔何言、则言之、盖非尔言、乃圣神也、';
_Mak13_12='兄将致弟于死、父之于子亦然、子将攻其父母而死之、';
_Mak13_13='尔因我名为众所憾、惟终忍者得救也、○';
_Mak13_14='读经者宜悟哉、尔见秽恶摧残者、立于不当立之地、斯时也、居犹太者宜遁于山、';
_Mak13_15='乘屋者勿下、勿入室取物、';
_Mak13_16='在田者勿归取衣、';
_Mak13_17='妊妇乳妇祸矣、';
_Mak13_18='宜祈祷、免冬时值此也、';
_Mak13_19='盖是时将有灾难、自上帝造物之始、以迄于今、未尝如此、后永无之、';
_Mak13_20='若主未减其日、则无得救者、但为选民故、乃减其日也、';
_Mak13_21='时、若有告尔基督在此、或在彼、勿信、';
_Mak13_22='盖将有伪基督伪先知起、施异迹奇事、设能惑选民、则亦惑之矣、';
_Mak13_23='慎之哉、我悉豫告尔矣、○';
_Mak13_24='当是时也、灾难之后、日将冥、月无光、';
_Mak13_25='星陨自天、天象震动、';
_Mak13_26='且见人子以大权大荣、乘云而来、';
_Mak13_27='必遣诸使、集厥选民于四方、自地之极、至天之涯、○';
_Mak13_28='可由无花果树取譬、其枝柔叶萌、则知夏近矣、';
_Mak13_29='如是、尔见此事将成、则知人子近已及门矣、';
_Mak13_30='我诚语汝、此代未逝、斯事皆成、';
_Mak13_31='天地必废、我言不废、';
_Mak13_32='然其日其时、人不知、天使与子亦不知、惟父知之、';
_Mak13_33='慎之哉、儆醒祈祷、以尔不知其期也、';
_Mak13_34='譬人去家远游、委权于仆、各有所司、命阍者儆醒、';
_Mak13_35='是以尔宜儆醒、因不知家主何时至、或昏暮、或夜半、或鸡鸣、或平旦、';
_Mak13_36='恐突如其来、遇尔寝焉、';
_Mak13_37='我所语尔者、亦以语众、宜儆醒也、';
_Mak14_1='越二日乃逾越节、即除酵节也、祭司诸长士子、谋以诡计执耶稣而杀之、';
_Mak14_2='曰、勿于节期、恐民生乱、○';
_Mak14_3='耶稣在伯大尼癞者西门家席坐、一妇以玉瓶盛至纯至贵那达膏来、破玉瓶、沃其首、';
_Mak14_4='有憾之者曰、靡费此膏何为耶、';
_Mak14_5='此膏可鬻金三十有奇、以济贫也、遂尤之、';
_Mak14_6='耶稣曰、姑听之、何难之耶、其行于我者善也、';
_Mak14_7='盖尔恒有贫者偕、欲善视之、随时皆能、惟不恒有我也、';
_Mak14_8='妇乃以其所能者为之、豫膏我躬、以备葬耳、';
_Mak14_9='我诚语汝、普天之下、凡宣福音之地、必述此妇所行、以为之记、○';
_Mak14_10='十二徒之一、加略人犹大、诣祭司诸长、欲以耶稣付之、';
_Mak14_11='彼闻之喜、许予之金、遂寻机付之、○';
_Mak14_12='除酵节首日、即宰逾越节羔之期也、其徒曰、欲我何处备尔食逾越节筵乎、';
_Mak14_13='耶稣遣其徒二人、语之曰、尔往入城、将遇携水瓶者、尔从之、';
_Mak14_14='入何所、即谓其家主曰、师云、客舍安在、将偕我徒食逾越节筵于彼也、';
_Mak14_15='彼将以大楼示尔、陈设已具、在彼可为我侪备焉、';
_Mak14_16='门徒出、入城、果如所言、遂备节筵、○';
_Mak14_17='既暮、耶稣偕十二徒至、';
_Mak14_18='席间曰、我诚语汝、尔中一人与我共食、将卖我矣、';
_Mak14_19='门徒忧之、递相问曰、我乎、';
_Mak14_20='耶稣曰、彼十二中之一、与我濡手于盂者是也、';
_Mak14_21='人子将逝、如经所载、惟卖人子者祸矣、其人不生为幸、○';
_Mak14_22='食时、耶稣取饼、祝而擘之、予门徒曰、取之、斯乃我身、';
_Mak14_23='又取杯、谢而予之、众皆饮焉、';
_Mak14_24='耶稣曰、斯乃我血、即盟约之血、为众而流者、';
_Mak14_25='我诚语汝、我不复饮葡萄之汁、迨他日我饮新者于上帝国矣、○';
_Mak14_26='既咏诗、遂出、往橄榄山、○';
_Mak14_27='耶稣谓其徒曰、尔皆将弃我、记有之、我击牧者、而羊散矣、';
_Mak14_28='但我复起后、将先尔往加利利、';
_Mak14_29='彼得曰、众虽弃尔、惟我不然、';
_Mak14_30='耶稣曰、我诚语汝、今夜鸡二鸣之先、尔将三言不识我矣、';
_Mak14_31='彼得力言曰、我即与尔偕亡、必不言不识尔、众言亦如之、○';
_Mak14_32='至一处、名客西马尼、耶稣谓门徒曰、坐此、俟我祈祷、';
_Mak14_33='遂携彼得雅各约翰偕往、惊骇惨怛、';
_Mak14_34='曰、我心忧甚、濒死矣、尔曹留此儆醒、';
_Mak14_35='少进、伏地祈曰、若或能之、俾免此时、';
_Mak14_36='又曰、阿爸、父乎、尔诸事能之、使此杯去我、然非从我所欲、乃从尔所欲也、';
_Mak14_37='既返、见门徒寝、语彼得曰、西门、尔寝乎、不能儆醒片时乎、';
_Mak14_38='儆醒祈祷、免入诱惑、心固愿之、而身弱耳、';
_Mak14_39='又往祈祷、言亦如之、';
_Mak14_40='复返、见门徒仍寝、因目倦甚、不知所对、';
_Mak14_41='三返、谓之曰、今寝且安、已矣、时至矣、人子见卖于恶人手矣、';
_Mak14_42='起而偕行、卖我者近矣、○';
_Mak14_43='言时、十二徒之一犹大、偕众以刃与梃、自祭司诸长、士子、长老、而来、';
_Mak14_44='卖之者曾予以号曰、我接吻者是也、执而固曳之、';
_Mak14_45='至则就耶稣曰、夫子、遂吻接之、';
_Mak14_46='众乃着手执之、';
_Mak14_47='旁立者一人、拔刃击大祭司仆、削其一耳、';
_Mak14_48='耶稣语众曰、尔以刃与梃来执我、若捕盗乎、';
_Mak14_49='我日偕尔于殿训诲、尔不我执、然经所载必应矣、';
_Mak14_50='门徒皆离之而奔、○';
_Mak14_51='有少者裸而披以枲布从耶稣、众执之、';
_Mak14_52='遂弃枲布、裸而奔、○';
_Mak14_53='众曳耶稣至大祭司前、祭司诸长、长老、士子咸集、';
_Mak14_54='彼得远从耶稣、入大祭司院、与诸隶同坐而向火、';
_Mak14_55='祭司诸长及全公会、求证攻耶稣而死之、弗得、';
_Mak14_56='盖以妄证攻之者多、而所证不符、';
_Mak14_57='有起而妄证者数人、';
_Mak14_58='曰、我侪尝闻其言云、此殿乃手所作、我将毁之、三日别建一殿、非手所作者、';
_Mak14_59='但其所证亦不符、';
_Mak14_60='大祭司立于中、问耶稣曰、尔无所答乎、斯人所证者何耶、';
_Mak14_61='耶稣不答、大祭司复问曰、尔乃宜颂者之子基督乎、';
_Mak14_62='耶稣曰、是也、尔曹将见人子坐有权者之右、乘云而来也、';
_Mak14_63='大祭司自裂其衣、曰、安用他证乎、';
_Mak14_64='尔已闻其僭妄矣、尔意若何、众拟其宜死、';
_Mak14_65='或唾之、且掩其面、以拳击之曰、尔试豫言焉、诸隶执而批之、○';
_Mak14_66='彼得在院内、大祭司之婢至、';
_Mak14_67='见彼得向火、目之曰、尔亦偕拿撒勒人耶稣者、';
_Mak14_68='彼得弗承、曰、我不知、亦不识尔云何也、遂出、至前院、鸡即鸣、';
_Mak14_69='婢见之、复语旁立者曰、彼亦其党、';
_Mak14_70='彼得复不承、顷之、旁立者谓之曰、尔诚其党、以尔乃加利利人也、';
_Mak14_71='彼得诅且誓曰、尔所言若人、我不识也、';
_Mak14_72='鸡再鸣矣、彼得忆耶稣所言、鸡二鸣之先、尔将三言不识我、思之则哭矣、';
_Mak15_1='及晨、祭司诸长、长老、士子、全会共议、遂系耶稣、曳而付于彼拉多、';
_Mak15_2='彼拉多问曰、尔为犹太人王乎、答曰、尔言之矣、';
_Mak15_3='祭司诸长多端讼之、';
_Mak15_4='彼立多复问曰、尔无所答乎、众何多端讼尔也、';
_Mak15_5='耶稣终不答、彼拉多奇之、';
_Mak15_6='届节期、方伯例释一囚、任众所求、';
_Mak15_7='有巴拉巴者、与叛者同系、若辈叛时、曾杀人焉、';
_Mak15_8='众进、求其依例而行、';
_Mak15_9='彼拉多曰、尔欲我释犹太人王乎、';
_Mak15_10='盖知祭司诸长、因媢嫉而付之也、';
_Mak15_11='祭司诸长唆众、宁释巴拉巴、';
_Mak15_12='彼拉多复语之曰、然则尔所谓犹太人王者、我何以处之、';
_Mak15_13='众又呼曰、钉之十架、';
_Mak15_14='彼拉多曰、彼行何恶耶、众愈呼曰、钉之十架、';
_Mak15_15='彼拉多欲惬众意、乃释巴拉巴、鞭耶稣、付之钉十架、○';
_Mak15_16='士卒曳之入院、即公廨也、召集全营、';
_Mak15_17='衣以紫袍、编棘冕冠之、';
_Mak15_18='致敬曰、犹太人王、安哉、';
_Mak15_19='又以苇击其首、唾之、屈膝拜之、';
_Mak15_20='戏毕、褫紫袍、衣以故衣、曳出、以钉十架、○';
_Mak15_21='有古利奈人西门、即亚力山大与鲁孚之父、来自田间、经此、众强之偕往、负耶稣之十架、';
_Mak15_22='众携耶稣至各各他、译即髑髅处、';
_Mak15_23='以酒和没药饮之、弗受、';
_Mak15_24='遂钉之十架、阄分其衣、以观孰得、';
_Mak15_25='钉时、乃在巳初、';
_Mak15_26='标其罪状书曰、犹太人王、';
_Mak15_27='有二盗同钉、一左一右、';
_Mak15_29='过者诮之、摇首曰、噫、尔毁殿、三日复建之、';
_Mak15_30='可自救、由十架而下也、';
_Mak15_31='祭司诸长、与士子、亦如是戏之、相语曰、彼救他人、不能自救耶、';
_Mak15_32='以色列王基督、今可由十架而下、俾我见而信也、同钉者亦诟之、○';
_Mak15_33='自午正至申初、遍地晦冥、';
_Mak15_34='申初、耶稣大声呼曰、以利、以利、拉马撒巴各大尼、译即我上帝、我上帝、何遗我耶、';
_Mak15_35='旁立者有人闻之曰、彼呼以利亚也、';
_Mak15_36='一人趋前、以海绒渍酰、束于苇以饮之、曰、姑听之、试观以利亚来取之下否、';
_Mak15_37='耶稣大声而呼、气遂绝、';
_Mak15_38='殿幔自上至下裂为二、';
_Mak15_39='百夫长立于前、见其如是气绝、则曰、斯人诚上帝子也、';
_Mak15_40='有数妇远观、中有抹大拉之马利亚、少雅各与约西之母马利亚、并撒罗米、';
_Mak15_41='即耶稣在加利利时、从而供事之者、又有多妇、即与之同上耶路撒冷者、○';
_Mak15_42='是日乃备节之日、即安息之前一日、';
_Mak15_43='既暮、有亚利马太之约瑟来、彼乃尊贵议士、仰慕上帝国者、毅然入见彼拉多、求耶稣尸、';
_Mak15_44='彼拉多奇耶稣已死、召百夫长问其死久否、';
_Mak15_45='既知之、则以尸予约瑟、';
_Mak15_46='约瑟市枲布、取尸下、裹之、葬于磐凿之墓、转石于墓门、';
_Mak15_47='抹大拉之马利亚、及约西之母马利亚、见其葬处、';
_Mak16_1='安息日既过、抹大拉之马利亚、与雅各之母马利亚、及撒罗米、市香品、欲往膏耶稣、';
_Mak16_2='七日之首日、日甫出、适墓、';
_Mak16_3='相语曰、谁为我转墓门石乎、';
_Mak16_4='盖石甚巨、望之、见其已转矣、';
_Mak16_5='入墓、见一少者坐于右、衣白衣、则骇、';
_Mak16_6='少者语之曰、毋骇、尔寻钉十架之拿撒勒人耶稣、彼已起、不在此矣、可观其葬处、';
_Mak16_7='往告其徒及彼得、言彼先尔往加利利、在彼将见之、如其所语尔者、';
_Mak16_8='妇出、自墓而奔、战栗惊骇、亦不告人、惧故也、○';
_Mak16_9='七日之首日、平旦、耶稣复起、先见于抹大拉之马利亚、即曾由之逐七鬼者、';
_Mak16_10='其素偕耶稣者、方哀哭时、马利亚往告之、';
_Mak16_11='众闻其生、为马利亚所见、而不之信、○';
_Mak16_12='厥后、二徒适乡、行时、耶稣易容而见、';
_Mak16_13='二徒往告其余、亦不之信、○';
_Mak16_14='后、十一徒席坐间、耶稣显见、责其不信、与心之顽、以其复起后曾有见之者、而彼不信也、';
_Mak16_15='耶稣曰、尔曹往普天之下、宣福音于万民、';
_Mak16_16='信而受洗者得救、不信者拟罪、';
_Mak16_17='信者将有异迹随之、即奉我名逐鬼、言诸方言、';
_Mak16_18='操蛇、饮毒、决无所伤、按手病者则愈、○';
_Mak16_19='主耶稣言竟、见接升天、坐上帝右、';
_Mak16_20='门徒出、随在宣教、主与之偕行、以相随之异迹证其道焉、阿们、';
_Luk1_1='盖多有举笔作传、陈述我中已成之事、';
_Luk1_2='乃依自始亲见而为道役者、授于我侪、';
_Luk1_3='我既于诸事推原详考、以为亦当循序书之、达提阿非罗仁台、';
_Luk1_4='俾尔知素所习者之确然也、○';
_Luk1_5='当犹太王希律时、亚比雅班中、有祭司撒迦利亚者、其妻以利沙伯、亚伦之裔也、';
_Luk1_6='二人在上帝前、义者也、悉遵行主之诫命礼仪、无间然也、';
_Luk1_7='但无子、盖以利沙伯弗妊、而二人年又迈、○';
_Luk1_8='当撒迦利亚依其班次、供祭司职于上帝前、';
_Luk1_9='循祭司例掣签、入主殿焚香、';
_Luk1_10='焚香时、众民在外祈祷、';
_Luk1_11='主之使显见、立于香坛右、';
_Luk1_12='撒迦利亚见之、愕然而惧、';
_Luk1_13='天使谓之曰、撒迦利亚、勿惧、尔之祈祷上闻矣、尔妻以利沙伯将生子、可名之曰约翰、';
_Luk1_14='尔必欢乐、众悦其生、';
_Luk1_15='盖彼将于主前为大、清酒醇醪皆不饮、自母胎而圣神充之、';
_Luk1_16='将使以色列多人、转而归主、即其上帝也、';
_Luk1_17='彼将以以利亚之性与能、行于主前、使为父者之心、转向其子、逆者从义者之智、为主备适宜之民、';
_Luk1_18='撒迦利亚谓天使曰、我何以知此、盖我已老、妻亦年迈矣、';
_Luk1_19='天使曰、我乃加百列、立于上帝前者、奉使语尔、报此嘉音、';
_Luk1_20='尔必默不能言、以至事成之日、因尔不信我言、而届时必应也、';
_Luk1_21='民俟撒迦利亚、奇其久于殿内、';
_Luk1_22='及出、不能言、则知其于殿已见异象、彼乃颔以示意、而竟喑矣、';
_Luk1_23='职事日满则归、○';
_Luk1_24='此后、其妻以利沙伯妊、匿居五月、';
_Luk1_25='曰、主于顾我之日、待我若此、以涤我耻于人间、○';
_Luk1_26='至六月、天使加百列奉上帝遣、往加利利之一邑、名拿撒勒、';
_Luk1_27='临一处女马利亚、大卫室约瑟所聘者、';
_Luk1_28='天使入曰、沐恩者安、主偕尔矣、';
_Luk1_29='女深讶其言、思此问安何也、';
_Luk1_30='天使曰、马利亚、勿惧、尔获恩于上帝矣、';
_Luk1_31='尔将妊而生子、可名之曰耶稣、';
_Luk1_32='彼将为大、称为至上者之子、主上帝以其祖大卫之位予之、';
_Luk1_33='永王于雅各家、其国靡暨、';
_Luk1_34='马利亚谓天使曰、我未适人、何以得此、';
_Luk1_35='天使曰、圣神将临尔、至上者之能将庇尔、是以所生者称圣、为上帝子、';
_Luk1_36='且尔戚以利沙伯、素称弗妊者、今老而妊、已六月矣、';
_Luk1_37='盖言出于上帝、未有无能者也、';
_Luk1_38='马利亚曰、我乃主婢、愿如尔言而成于我、天使遂去之、○';
_Luk1_39='斯时也、马利亚起、亟往山地、至犹太一邑、';
_Luk1_40='入撒迦利亚室、问以利沙伯安、';
_Luk1_41='以利沙伯闻马利亚问安、胎孕内跃、以利沙伯充于圣神、';
_Luk1_42='大声呼曰、诸女中尔福矣、尔所妊者亦福矣、';
_Luk1_43='我主之母临我、何由得此、';
_Luk1_44='盖尔问安之声、一入我耳、而我之胎孕、遂喜而跃、';
_Luk1_45='信女其福矣、盖主所语者必应也、○';
_Luk1_46='马利亚曰、我心以主为大、';
_Luk1_47='我神悦乎上帝、即救我者也、';
_Luk1_48='以其顾婢之卑微、今而后、万世将谓余有福矣、';
_Luk1_49='盖彼能者、为我已成大事、厥名惟圣、';
_Luk1_50='畏之者、则矜恤之、至于世世、';
_Luk1_51='彼以其臂施厥能力、心志骄者散之、';
_Luk1_52='有权者黜其位、卑下者升上之、';
_Luk1_53='饥者饱以珍馐、富者使之徒返、';
_Luk1_54='扶持其仆以色列、';
_Luk1_55='如昔谕我祖、垂念矜恤亚伯拉罕及其裔、至于世世、○';
_Luk1_56='马利亚与之同居、约三月而归、○';
_Luk1_57='以利沙伯产期已届、乃生子、';
_Luk1_58='邻里亲族、闻主大矜恤之、遂与之同乐、';
_Luk1_59='至八日、众来为子行割、欲以其父之名撒迦利亚名之、';
_Luk1_60='其母曰、否、必名之曰约翰、';
_Luk1_61='众曰、尔亲族中、无名此名者、';
_Luk1_62='乃颔以示意、问其父欲何名、';
_Luk1_63='父索简、书曰、其名约翰、众奇之、';
_Luk1_64='其口即启、舌亦解、出言颂赞上帝、';
_Luk1_65='邻里皆惊、此言遍扬于犹太山地、';
_Luk1_66='闻者心藏之、曰、此子将若何、盖主手偕之矣、○';
_Luk1_67='其父撒迦利亚充于圣神、豫言曰、';
_Luk1_68='可颂哉、主以色列之上帝、垂顾其民、而赎之也、';
_Luk1_69='于其仆大卫室、为我侪挺生拯救之角、';
_Luk1_70='如自世之始、藉圣先知之口所言、';
_Luk1_71='救我脱于诸敌、及凡恶我者之手、';
_Luk1_72='施矜恤于我列祖、念其圣约、';
_Luk1_73='即与我祖亚伯拉罕所矢之誓、';
_Luk1_74='使我拯于敌手、';
_Luk1_75='毕生以圣以义、在于其前、无所惧而事之、';
_Luk1_76='惟汝小子、将称为至上者之先知、因尔行于主前、以备其路、';
_Luk1_77='俾民知拯救、在罪之赦也、';
_Luk1_78='即因我上帝矜恤之心、使旭日自上临我、';
_Luk1_79='照夫处于幽暗及死荫者、导我足而履平康之路、○';
_Luk1_80='婴儿渐长、心灵日健、居于野、至显于以色列之日、';
_Luk2_1='维时、该撒亚古士督下诏、令天下人咸登籍、';
_Luk2_2='此乃居里扭为叙利亚方伯时、首次登籍也、';
_Luk2_3='众往登籍、各归其邑、';
_Luk2_4='约瑟系大卫族系、故自加利利之拿撒勒邑诣犹太、至大卫之邑、名伯利恒、';
_Luk2_5='偕所聘之马利亚登籍、时马利亚已妊、';
_Luk2_6='寓彼时、产期适届、';
_Luk2_7='乃生冢子、裹以布、置于槽、客舍无隙地故也、○';
_Luk2_8='其地有牧者、居于原野、夜守群羊、';
_Luk2_9='主之使立其旁、主之荣光环照之、牧者大惧、';
_Luk2_10='天使谓之曰、勿惧、我报尔大喜之嘉音、将及众民者、';
_Luk2_11='盖今日于大卫之邑、为尔生救者、即主基督也、';
_Luk2_12='尔将见一婴、裹以布、卧于槽、是其号矣、';
_Luk2_13='忽有众天军、偕天使赞上帝曰、';
_Luk2_14='在至上则荣归上帝、在地则和平归其所悦之人、○';
_Luk2_15='诸天使离之升天、牧人相语曰、我侪且往伯利恒、观主示我所成之事、';
_Luk2_16='遂亟往、见马利亚约瑟、且见婴卧于槽、';
_Luk2_17='既见之、则以指斯婴报之之言而播扬之、';
_Luk2_18='闻者咸奇牧人所语之之事、';
_Luk2_19='惟马利亚悉存斯言于心、而自度之、';
_Luk2_20='牧者返、以所见所闻尽如所报、而归荣颂赞上帝、○';
_Luk2_21='八日既盈、为婴行割、命名耶稣、即未妊时、天使所称者、○';
_Luk2_22='洁日既满、依摩西律、携婴上耶路撒冷、献之于主、';
_Luk2_23='如主律所载、凡初胎之男、必称圣归主也、';
_Luk2_24='且献祭、如主律所言、以双鸠、或二雏鸽焉、';
_Luk2_25='耶路撒冷有西面者、其人义且虔、素望以色列之慰者、而圣神偕之、';
_Luk2_26='曾得圣神之示、知其未死之先、必见主之基督、';
_Luk2_27='彼感于圣神进殿、适父母抱婴孩耶稣入、欲为之循律而行、';
_Luk2_28='则接抱之、颂上帝曰、';
_Luk2_29='主欤、今乃如尔言、释尔仆安然而逝、';
_Luk2_30='因我目已见尔之拯救、';
_Luk2_31='即尔所备于万民前者、';
_Luk2_32='为光以照异邦、亦为尔民以色列之荣、';
_Luk2_33='父母奇其指婴孩之言、';
_Luk2_34='西面祝之、谓其母马利亚曰、此子之立、致以色列多人兴衰、亦为受诽之兆、';
_Luk2_35='且剑将刺尔心、俾多人之意念显著、○';
_Luk2_36='有女先知亚拿者、亚设支法内力之女也、其年已迈、自于归、偕夫七载、';
_Luk2_37='为嫠八十有四年、身不离殿、禁食祈祷、日夜事主、';
_Luk2_38='适于是时、进前称谢上帝、与望耶路撒冷得赎者、论说此婴、';
_Luk2_39='其父母既遵主律、已毕诸事、乃归加利利、至己邑拿撒勒、○';
_Luk2_40='婴孩渐长日健、智慧充实、上帝之恩宠偕之、○';
_Luk2_41='每岁逾越节、其父母诣耶路撒冷、';
_Luk2_42='耶稣年十有二、遵节例偕往、';
_Luk2_43='卒期而返、童子耶稣犹留耶路撒冷、其父母不知也、';
_Luk2_44='意其在同行者中、行一日程、乃于亲知间访焉、';
_Luk2_45='未遇、则返耶路撒冷觅之、';
_Luk2_46='三日后、遇之于殿、坐诸师中、且听且问、';
_Luk2_47='闻之者皆奇其颖悟应对、';
_Luk2_48='父母见而异之、其母谓之曰、儿、何待我若此乎、尔父与我忧苦觅尔、';
_Luk2_49='耶稣曰、奚觅我耶、岂不知我必在我父所乎、或作岂不知我必念我父之事乎';
_Luk2_50='父母未达、';
_Luk2_51='耶稣与归拿撒勒、而承顺之、其母以此诸言悉藏于心、';
_Luk2_52='耶稣之智龄日增、上帝与人益爱之、';
_Luk3_1='该撒提庇留在位之十五年、本丢彼拉多为犹太方伯、希律为加利利分封之君、其弟腓力为以土利亚及特拉可尼地分封之君、吕撒聂为亚比利尼分封之君、';
_Luk3_2='亚那与该亚法为大祭司时、上帝之言临及撒迦利亚之子约翰于野、';
_Luk3_3='遂至约但四境、宣改悔之洗礼、俾罪得赦、';
_Luk3_4='如先知以赛亚书所载云、有呼于野者、其声曰、备主路、直其径、';
_Luk3_5='诸谷填之、山阜卑之、屈曲直之、崎岖之路平之、';
_Luk3_6='凡有血气者、将见上帝之拯救也、○';
_Luk3_7='众出受洗、约翰谓之曰、蝮类乎、谁示尔避将来之怒乎、';
_Luk3_8='故当结果、以副改悔、勿自谓我有亚伯拉罕为父也、我语汝、上帝能由此石、兴起亚伯拉罕之子孙焉、';
_Luk3_9='今斧置树根、凡不结善果者、则斫之、委于火、';
_Luk3_10='众问曰、然则我当何为、';
_Luk3_11='曰、有二衣者、则分与无者、有食者亦然、';
_Luk3_12='税吏亦来受洗、问曰、夫子、我当何为、';
_Luk3_13='曰、定赋之外毋索、';
_Luk3_14='有军士问曰、我当何为、曰、毋强暴、毋诬诈、惟安尔饷、○';
_Luk3_15='民方冀望、人皆心议约翰或即基督、';
_Luk3_16='约翰谓众曰、我洗尔以水、有胜于我者来、即解其履带、我亦弗堪、彼将洗尔以圣神及火焉、';
_Luk3_17='其手执箕、簸净厥场、敛麦入仓、以不灭之火而烧其糠、○';
_Luk3_18='约翰又多端劝之、宣福音于民、';
_Luk3_19='分封之君希律、因其弟腓力妻希罗底事、及所行诸恶、见责于约翰、';
_Luk3_20='乃益其恶、囚约翰于狱、○';
_Luk3_21='当众民受洗时、耶稣亦受洗、祈祷间、天开、';
_Luk3_22='圣神降临其上、状如鸽、自天有声云、尔乃我之爱子、我所欣悦者、○';
_Luk3_23='耶稣始宣道时、年约三十、人以其为约瑟之子、约瑟之上为希里、';
_Luk3_24='其上为马塔、其上为利未、其上为麦基、其上为雅拿、其上为约瑟、';
_Luk3_25='其上为玛他提亚、其上为亚摩斯、其上为拿鸿、其上为以斯利、其上为拿该、';
_Luk3_26='其上为马押、其上为玛他提亚、其上为西美、其上为约瑟、其上为犹大、';
_Luk3_27='其上为约亚拿、其上为利撒、其上为所罗巴伯、其上为撒拉铁、其上为尼利、';
_Luk3_28='其上为麦基、其上为亚底、其上为哥桑、其上为以摩当、其上为珥、';
_Luk3_29='其上为约细、其上为以利以谢、其上为约令、其上为玛塔、其上为利未、';
_Luk3_30='其上为西缅、其上为犹大、其上为约瑟、其上为约南、其上为以利亚敬、';
_Luk3_31='其上为米利亚、其上为买南、其上为玛达他、其上为拿单、其上为大卫、';
_Luk3_32='其上为耶西、其上为俄备得、其上为波阿斯、其上为撒门、其上为拿顺、';
_Luk3_33='其上为亚米拿达、其上为亚兰、其上为希斯仑、其上为法勒斯、其上为犹大、';
_Luk3_34='其上为雅各、其上为以撒、其上为亚伯拉罕、其上为他拉、其上为拿鹤、';
_Luk3_35='其上为西鹿、其上为拉吴、其上为法勒、其上为希伯、其上为撒拉、';
_Luk3_36='其上为该南、其上为亚法撒、其上为闪、其上为挪亚、其上为拉麦、';
_Luk3_37='其上为玛土撒拉、其上为以诺、其上为雅列、其上为玛勒列、其上为该南、';
_Luk3_38='其上为以挪士、其上为塞特、其上为亚当、其上为上帝、';
_Luk4_1='耶稣充于圣神、归自约但、 圣神导之适野、';
_Luk4_2='四旬见试于魔、未尝进食、卒期乃饥、';
_Luk4_3='魔谓之曰、尔若上帝子、可命此石为饼、';
_Luk4_4='耶稣曰、记有之、人之生也、不第恃食、';
_Luk4_5='魔引之上升、顷刻间、以世上诸国示之、';
_Luk4_6='曰、此诸权及荣、我将予尔、盖此已付我、所欲予者则予之、尔若拜我、';
_Luk4_7='悉为尔有、';
_Luk4_8='耶稣曰、记有之、当拜主尔之上帝、而独事之、';
_Luk4_9='又导至耶路撒冷、立之于殿顶、曰、尔若上帝子、可自兹投下、';
_Luk4_10='盖记有之、彼将命其使护尔、';
_Luk4_11='又云、其使必以手扶尔、免足触石、';
_Luk4_12='耶稣曰、有云、勿试主尔之上帝、';
_Luk4_13='魔毕诸试、乃暂去之、○';
_Luk4_14='耶稣以圣神之能、归加利利、其声闻遍于四方、';
_Luk4_15='在诸会堂训诲、人皆荣之、○';
_Luk4_16='至拿撒勒、即其长育之区、于安息日、循其规入会堂、立而诵读、';
_Luk4_17='或以先知以赛亚书予之、开卷见所载云、';
_Luk4_18='主之神偕我矣、盖彼膏我、以宣福音于贫者、遣我宣告、虏者得释、瞽者得明、受挫折者得自由、';
_Luk4_19='宣扬主悦纳之年也、';
_Luk4_20='耶稣掩卷、反于役者而坐、会堂众人注目视之、';
_Luk4_21='耶稣谓之曰、是经今日应于尔耳矣、';
_Luk4_22='众证之、且奇其口出恩言、曰、此非约瑟子乎、';
_Luk4_23='耶稣曰、尔必引斯谚语我云、医当自医、我闻尔行之于迦百农者、亦当行之于故土、';
_Luk4_24='又曰、我诚语汝、未有先知见重于故土者、';
_Luk4_25='我诚语汝、当以利亚时、天闭塞三年有六月、遍地大饥、以色列中多嫠、';
_Luk4_26='以利亚未奉遣往见一人、惟往见西顿撒勒法之一嫠、';
_Luk4_27='先知以利沙时、以色列中多癞者、无一得洁、惟叙利亚之乃缦而已、';
_Luk4_28='在会堂者闻之、皆怒甚、';
_Luk4_29='起而逐之邑外、其邑建于山、曳之至崖、欲投之下、';
_Luk4_30='耶稣径行众中而去、○';
_Luk4_31='至加利利之迦百农邑、于安息日训众、';
_Luk4_32='众奇其训、以其言有权也、';
_Luk4_33='会堂中有为邪鬼所祟者、大声呼曰、';
_Luk4_34='噫、拿撒勒人耶稣、我侪与尔何涉、尔来灭我乎、我识尔为谁、乃上帝之圣者、';
_Luk4_35='耶稣斥之曰、缄尔口、出于彼、鬼仆其人于众中而出、然未伤之、';
_Luk4_36='众骇异、相语曰、此何言耶、盖彼以权以能命邪鬼、而鬼出矣、';
_Luk4_37='于是声闻遍于四方、';
_Luk4_38='耶稣出会堂、入西门家、西门妻母热疾甚重、或为之求耶稣、';
_Luk4_39='耶稣近立、斥热、热即退、妇遂起而供事之、○';
_Luk4_40='日入时、凡有患病者、皆携就之、耶稣均按手而医焉、';
_Luk4_41='有鬼自多人出、呼曰、尔乃上帝子、耶稣斥之、不许其言、以鬼识其为基督也、○';
_Luk4_42='平旦、耶稣出而适野、众寻而就之、欲止之俾勿去、';
_Luk4_43='耶稣曰、我亦必于他邑、宣上帝国之福音、盖我奉遣、乃为是也、';
_Luk4_44='遂宣教于加利利诸会堂、';
_Luk5_1='众拥挤之、听上帝道、耶稣立于革尼撒勒湖滨、';
_Luk5_2='见二舟泊焉、渔人离舟洗网、';
_Luk5_3='一舟属西门者、耶稣登之、令其离岸少许、坐于舟以训众、';
_Luk5_4='言竟、语西门曰、移至深处、下网以渔、';
_Luk5_5='西门曰、夫子、我侪终夜劳苦、竟无所得、然以尔言、我则下网、';
_Luk5_6='既而围鱼甚多、网几裂、';
_Luk5_7='招他舟之侣来助、则盈二舟、将沈矣、';
_Luk5_8='西门彼得见之、伏于耶稣膝前曰、主其去我、我罪人也、';
_Luk5_9='盖彼与同人、因获鱼之多、皆骇异也、';
_Luk5_10='西门之侣、西庇太子雅各约翰亦然、耶稣谓西门曰、勿惧、今而后、尔将获人矣、';
_Luk5_11='众曳舟上岸、舍所有而从耶稣、○';
_Luk5_12='耶稣在一邑、有通体患癞者见之、伏而求曰、主如允、必能洁我、';
_Luk5_13='耶稣伸手扪之、曰、吾允矣、尔其洁哉、癞即除、';
_Luk5_14='耶稣戒之、毋以告人、但往示身于祭司、因尔获洁、依摩西所命者献之、以证于众、';
_Luk5_15='然其声闻益彰、群众集听、且冀其医疾、';
_Luk5_16='耶稣退、适野祈祷、○';
_Luk5_17='一日耶稣训诲、有法利赛人与律师、自加利利诸乡、犹太、耶路撒冷而来、坐于其旁、主之能偕耶稣以施医、';
_Luk5_18='或以榻舁瘫痪者、欲舁之入、而置其前、';
_Luk5_19='因人众不得入、乃升屋、由瓦间以榻缒之下、置于众中、当耶稣前、';
_Luk5_20='耶稣见其信、曰、人乎、尔罪赦矣、';
_Luk5_21='士子与法利赛人议曰、此僭妄者谁欤、上帝而外、孰能赦罪乎、';
_Luk5_22='耶稣知其所议、曰、尔心何议耶、';
_Luk5_23='言尔罪赦矣、与言起而行、孰易、';
_Luk5_24='但令尔知人子在世、有权以赦罪耳、遂谓瘫痪者曰、我语尔起、取床以归、';
_Luk5_25='其人即起、于众前取卧具而返、归荣上帝、';
_Luk5_26='众皆骇异、亦归荣上帝、且惧甚、曰、今日见意外之事矣、○';
_Luk5_27='厥后耶稣出、见税吏利未者、坐于税关、谓之曰、从我、';
_Luk5_28='遂舍所有、起而从之、';
_Luk5_29='利未为之设盛筵于家、有诸税吏及他人同席、';
_Luk5_30='法利赛人与其士子咎门徒曰、尔曹胡为与税吏罪人饮食乎、';
_Luk5_31='耶稣谓之曰、健者不需医、惟病者需之、';
_Luk5_32='我来、非召义人、乃召罪人改悔耳、';
_Luk5_33='众谓之曰、约翰之徒屡禁食祈祷、法利赛人之徒亦然、惟尔徒式食式饮焉、';
_Luk5_34='耶稣曰、新娶者在、安能使贺者禁食乎、';
_Luk5_35='惟日将至、新娶者见接而去、乃禁食耳、';
_Luk5_36='遂设喻曰、未有裂新衣以补旧衣者、若然、则新衣既裂、且新与旧亦不合也、';
_Luk5_37='未有以新酒注旧革囊者、若然、则新酒裂囊、酒漏而囊亦败、';
_Luk5_38='惟新酒必注于新囊焉、';
_Luk5_39='未有饮陈酒而新是嗜者、盖曰、陈者旨耳、';
_Luk6_1='值安息日、耶稣经行田间、其徒摘穗、以手搓而食之、';
_Luk6_2='有法利赛人曰、尔行安息日不宜行者何也、';
_Luk6_3='耶稣曰、尔未读大卫及从者、饥时所行乎、';
_Luk6_4='入上帝室、取陈设之饼而食、且予从者、斯饼非祭司不宜食、';
_Luk6_5='又曰、人子乃安息日之主也、○';
_Luk6_6='又一安息日、耶稣入会堂训诲、有一右手枯者在焉、';
_Luk6_7='士子与法利赛人、窥其于安息日施医否、欲得所以讼之、';
_Luk6_8='耶稣知其意、谓手枯者曰、起、立于中、遂起而立、';
_Luk6_9='耶稣谓众曰、试问安息日行善行恶、救生杀生、孰宜、';
_Luk6_10='遂环视之、谓其人曰、伸尔手、伸之、即愈、';
_Luk6_11='众皆盛怒、共议何以处耶稣、○';
_Luk6_12='维时、耶稣出、入山以祷、终夜祈求上帝、';
_Luk6_13='平旦、召其徒、选十有二人、谓之使徒、';
_Luk6_14='有若西门、耶稣亦称之曰彼得、及其弟安得烈、雅各、约翰、腓力、巴多罗买、';
_Luk6_15='马太、多马、亚勒腓之子雅各、加那尼人西门、';
_Luk6_16='雅各之子或作弟犹大、加略人犹大、即卖师者、';
_Luk6_17='耶稣偕之下山、立于平地、同其诸徒、及自犹太四方、耶路撒冷、并推罗西顿海滨而来之群众、即欲听耶稣、且冀其医疾者、';
_Luk6_18='为邪鬼所难者、亦得医焉、';
_Luk6_19='众皆欲扪耶稣、因有能由之出、而悉医之、○';
_Luk6_20='耶稣举目视其徒曰、尔贫者福矣、以上帝国为尔有也、';
_Luk6_21='尔今饥者福矣、以尔将饱也、尔今哭者福矣、以尔将笑也、';
_Luk6_22='为人子而人恶尔、绝尔、詈尔、以尔名为恶而弃之、尔则福矣、';
_Luk6_23='当日宜欣喜踊跃、以尔在天之赏大也、盖其祖行于先知亦如是、';
_Luk6_24='惟尔富者祸矣、以尔已得尔之慰也、';
_Luk6_25='尔今饱者祸矣、以尔将饥也、尔今笑者祸矣、以尔将哀而哭也、';
_Luk6_26='尔为众所誉者祸矣、盖其祖行于伪先知亦如是、○';
_Luk6_27='我语尔听之者曰、敌尔者爱之、憾尔者善视之、';
_Luk6_28='诅尔者祝之、虐遇尔者、为之祈祷、';
_Luk6_29='批尔此颊者、并转彼颊以与之、夺尔外服者、内服亦勿禁之、';
_Luk6_30='求尔者与之、取尔物者、毋复索之、';
_Luk6_31='尔欲人如何施诸己、亦如是施诸人、';
_Luk6_32='尔若爱乎爱尔者、何惠之有、盖罪人亦爱乎爱己者、';
_Luk6_33='尔若善视乎善视尔者、何惠之有、盖罪人亦如是行之、';
_Luk6_34='尔贷于人而望偿、何惠之有、盖罪人亦贷于罪人、欲其如数而偿也、';
_Luk6_35='惟尔当爱尔敌、而善待之、贷于人而不绝望、则尔赏大矣、且尔将为至上者之子、盖彼施仁于辜恩及不善者矣、';
_Luk6_36='尔宜矜恤、如尔父之矜恤然、';
_Luk6_37='毋议人、则不见议、毋罪人、则不见罪、恕人则见恕、';
_Luk6_38='予则见予、且以巨量、按之、撼之、溢之、纳尔怀中、盖尔以何量而量、将以复量于尔、○';
_Luk6_39='又设喻语众曰、瞽能导瞽乎、不胥陷于坎乎、';
_Luk6_40='徒不逾师、惟成全者将如师也、';
_Luk6_41='胡为视尔兄弟目中有草芥、而不觉己目中有梁木乎、';
_Luk6_42='不视己目中有梁木、何能语兄弟云、兄弟欤、容我去尔目中之草芥乎、伪善者乎、先去尔目中之梁木、方可了然、以去兄弟目中之草芥也、';
_Luk6_43='未有善树结恶果者、亦未有恶树结善果者、';
_Luk6_44='凡树以其果而识之、荆棘中不摘无花果、蒺藜中不采葡萄也、';
_Luk6_45='善人由内蕴之善而发其善、恶人由内蕴之恶而发其恶、盖充诸心者、即宣诸口也、○';
_Luk6_46='尔胡为称我主也、主也、而不行我所言乎、';
_Luk6_47='凡就我、闻我言而行之者、我示尔其人何似、';
_Luk6_48='似人建屋、掘而深之、置基磐上、洪水泛滥、河流冲屋、不能撼之、以其建之善也、';
_Luk6_49='惟闻而不行者、似人建屋土上、而无基、河流冲之则倾、其屋之颓坏大矣、';
_Luk7_1='耶稣语民诸言既毕、遂入迦百农、';
_Luk7_2='有百夫长之爱仆、病将死、';
_Luk7_3='风闻耶稣、遣犹太长老求之、来医其仆、';
_Luk7_4='乃诣耶稣恳求曰、尔为之行此、其人宜也、';
_Luk7_5='以其爱我民、为我建会堂、';
_Luk7_6='耶稣偕往、距室不远、百夫长遣友就而谓之曰、主、毋劳、尔临我舍、我不堪也、';
_Luk7_7='即我就尔、亦觉不堪、第发一言、我仆必愈、';
_Luk7_8='盖我隶人权、有士卒隶我权、命此往则往、彼来则来、命仆行是则行是、';
_Luk7_9='耶稣闻而奇之、回顾从者曰、我语汝、如是之笃信、即以色列中、亦未之见也、';
_Luk7_10='所遣者归、见仆已愈、○';
_Luk7_11='未几、耶稣适一邑、名拿因、其徒及大众同行、';
_Luk7_12='近邑门、有舁死者出、其母独此子而嫠、邑民送之者甚众、';
_Luk7_13='主见而悯之、曰、毋哭、';
_Luk7_14='遂近按其榇、舁者止、耶稣曰、少者、我命尔起、';
_Luk7_15='死者起而坐且言、遂付之于其母、';
_Luk7_16='众惊惧、归荣上帝曰、大先知兴于我中、上帝临格其民矣、';
_Luk7_17='此风声遍扬于犹太及四方、○';
_Luk7_18='约翰之徒以斯事悉告之、';
_Luk7_19='约翰遂召其徒二人、遣诣耶稣曰、当来者尔乎、抑他人是望乎、';
_Luk7_20='二人诣耶稣曰、施洗约翰遣我诣尔云、当来者尔乎、抑他人是望乎、';
_Luk7_21='时、耶稣医诸疾病痛苦、及患恶鬼者、且多赐瞽者得明、';
_Luk7_22='遂语之曰、以尔所见所闻、往告约翰、如瞽者明、跛者行、癞者洁、聋者聪、死者苏、贫者闻福音、';
_Luk7_23='凡不我弃者福矣、○';
_Luk7_24='约翰之使者退、耶稣举约翰语众曰、尔曩出野何观耶、风动之苇乎、';
_Luk7_25='抑尔出何观耶、衣毳衣者乎、夫衣文绣而享膏粱者、在王宫也、';
_Luk7_26='然则尔出何观耶、观先知乎、是也、我语汝、且卓越于先知也、';
_Luk7_27='此即经所谓、我遣我使先尔、以备尔路者也、';
_Luk7_28='我语汝、妇之所生、未有大于约翰者、然在上帝国之微者、犹大于彼也、';
_Luk7_29='庶民与税吏、既受约翰之洗、闻之遂义上帝、';
_Luk7_30='惟法利赛人与律师、未受其洗、自暴而拒上帝之旨、';
_Luk7_31='又曰、斯世之人、我何以比之、彼何似耶、';
_Luk7_32='似童子坐于市、相呼曰、我吹龠、尔不踊、我举哀、尔不哭、';
_Luk7_33='盖施洗约翰至、不食饼、不饮酒、尔言其患鬼、';
_Luk7_34='人子至、式食式饮、尔言其嗜食甘酒、税吏罪人之友也、';
_Luk7_35='夫智也、惟其弟子义之、○';
_Luk7_36='有法利赛人、请耶稣共食、遂入其家席坐、';
_Luk7_37='邑中一妇、罪人也、知耶稣席坐于法利赛人之家、携玉瓶盛香膏、';
_Luk7_38='立其后、傍其足而哭、泪濡其足、以发拭之、且吻接之、以香膏膏之、';
_Luk7_39='请耶稣之法利赛人见之、意谓斯人若先知、必知扪之者为谁、为何如妇、乃罪人也、';
_Luk7_40='耶稣谓之曰、西门、我有以语尔、曰、夫子言之、';
_Luk7_41='曰、债主某、有二负债者、一负五十金、一负五金、';
_Luk7_42='因无以偿、悉免之、斯二人之爱债主、孰甚、';
_Luk7_43='西门对曰、我意其多免者、曰、尔所拟者是也、';
_Luk7_44='遂顾妇语西门曰、尔见此妇乎、我入尔家、尔未尝以水濯我足、惟彼以泪濡我足、以发拭之、';
_Luk7_45='尔未尝吻接我、惟彼自我入时、吻接我足不已、';
_Luk7_46='尔未尝以膏膏我首、惟彼以香膏膏我足、';
_Luk7_47='故我语汝、彼多罪见赦矣、以其多爱也、惟赦之少者、其爱亦少、';
_Luk7_48='遂谓妇曰、尔罪赦矣、';
_Luk7_49='同席者相语曰、此为谁、而赦罪乎、';
_Luk7_50='耶稣谓妇曰、尔信救尔矣、可安然而往、';
_Luk8_1='未几、耶稣周游诸邑诸乡、宣播上帝国之福音、十二徒偕之、';
_Luk8_2='且有数妇、尝患恶鬼、负诸病、而得愈者、即称抹大拉之马利亚、曾有七鬼自之而出、';
_Luk8_3='又希律家宰苦撒之妻约亚拿、与苏撒拿、并多妇、皆以其所有供事之、○';
_Luk8_4='大众会集、且有自诸邑来就者、耶稣设喻曰、';
_Luk8_5='有播种者、出而播种、播时、有落路旁者、为人所践、飞鸟尽食之、';
_Luk8_6='有落石上者、生而即槁、以无润泽也、';
_Luk8_7='有落棘中者、棘同生而蔽之、';
_Luk8_8='有落沃壤者、生而结实百倍、言竟、遂呼曰、有耳以听者、宜听焉、';
_Luk8_9='其徒问之曰、此喻何耶、';
_Luk8_10='曰、上帝国之奥、赐尔知之、惟于他人则设喻、俾其视而不明、听而不悟、';
_Luk8_11='所喻如是、种者、上帝道也、';
_Luk8_12='路旁者、犹人听道而魔至、由其心夺之、免其信而得救、';
_Luk8_13='石上者、犹人听道而欣受之、惟其无根、则暂信耳、遇试遂背之、';
_Luk8_14='棘中者、犹人听道而往、为此生之诸虑货财逸乐所蔽、而其实不成、';
_Luk8_15='沃壤者、犹人听道、以诚且善之心守之、恒忍而结实、○';
_Luk8_16='未有燃灯而以器覆之、或置之床下者、惟置之檠上、俾入者见其光、';
_Luk8_17='未有隐而不显、藏而不露、为人所知者、';
_Luk8_18='是故宜慎厥听、盖有者、将予之、无者、即其所自以为有者、亦将夺之、○';
_Luk8_19='耶稣之母及兄弟至、因人众不得近、';
_Luk8_20='或告之曰、尔母及兄弟立于外、欲见尔、';
_Luk8_21='耶稣谓众曰、听上帝道而行之者、即我母及我兄弟也、○';
_Luk8_22='一日耶稣偕门徒登舟、谓之曰、我侪且渡湖、遂移舟、';
_Luk8_23='行时、耶稣寝、湖上飓风骤起、水几盈舟、危甚、';
_Luk8_24='门徒就而寤之、曰、夫子、夫子、我侪亡矣、耶稣寤、斥风与浪、即止而平息矣、';
_Luk8_25='谓门徒曰、尔信安在、众惊异、相语曰、彼何人斯、命风与水、亦顺之也、○';
_Luk8_26='舟行至格拉森地、与加利利相对、';
_Luk8_27='耶稣登岸、有人自邑出遇之、乃为鬼所凭者、久不衣衣、不居室、惟居冢中、';
_Luk8_28='见耶稣、遂号呼而伏其前、大声曰、至高上帝之子耶稣、我与尔何涉、求尔莫我苦、';
_Luk8_29='盖耶稣已命邪鬼出其人也、此鬼屡强拘之、人虽以链与桎系而守之、彼乃断其系具、而被鬼逐于野、';
_Luk8_30='耶稣问之曰、尔何名、对曰、军、以有多鬼凭之也、';
_Luk8_31='遂求耶稣毋令入渊、';
_Luk8_32='适有群豕食于山、鬼求耶稣许其入豕、许之、';
_Luk8_33='乃出其人而入豕、群豕突下山坡、入湖而溺、';
_Luk8_34='牧者见之而奔、往告城乡、';
_Luk8_35='众出欲观所为、就耶稣、见诸鬼所自出之人、坐于耶稣足下、衣衣自若、则惧、';
_Luk8_36='见者以患鬼者、如何得愈告之、';
_Luk8_37='格拉森四方之众、求耶稣去之、惧甚故也、耶稣登舟而返、';
_Luk8_38='诸鬼所自出之人、求与之偕、耶稣遣之去曰、';
_Luk8_39='归尔家、以上帝为尔所行之大事告人、彼遂往、遍邑宣扬耶稣为己所行之大事、○';
_Luk8_40='耶稣既返、众迓之、盖皆伫望之也、';
_Luk8_41='有司会堂名睚鲁者、来伏耶稣足下、求至其家、';
_Luk8_42='盖彼有独生女、年约十二、濒死、耶稣往时、众拥挤之、○';
_Luk8_43='有妇患痭十有二年、于诸医尽耗其业、无能愈之者、';
_Luk8_44='尾耶稣后、扪其衣缘、痭即止、';
_Luk8_45='耶稣曰、扪我者谁耶、众皆弗承、彼得与同人曰、夫子、众拥逼尔也、';
_Luk8_46='耶稣曰、有扪我者、盖我觉有能力由我出焉、';
_Luk8_47='妇知不得隐、战慓而至、伏于耶稣前、当众告以扪之之故、与如何立愈、';
_Luk8_48='耶稣语之曰、女欤、尔信已愈尔矣、可安然而往、○';
_Luk8_49='言时、有自司会堂者来、曰、尔女死矣、毋劳夫子、';
_Luk8_50='耶稣闻之曰、勿惧、惟信、则女必愈、';
_Luk8_51='至室、于彼得雅各约翰、及女之父母外、不许他人同入、';
_Luk8_52='众哭之恸、耶稣曰、毋哭、女非死、乃寝耳、';
_Luk8_53='众知其已死、哂之、';
_Luk8_54='耶稣执女手呼曰、';
_Luk8_55='女子起、其魂返、即起、耶稣命食之、';
_Luk8_56='其父母骇异、耶稣戒之、勿以所行告人、';
_Luk9_1='耶稣召集十二徒、赐之能与权、以制众鬼、医诸疾、';
_Luk9_2='又遣之宣上帝国、且医病者、';
_Luk9_3='谓之曰、勿携资斧、勿杖、勿袋、勿粮、勿金、勿二衣、';
_Luk9_4='所入之室、则居之、亦由之而去、';
_Luk9_5='凡不接尔者、去其邑时、拂尔足尘、以证其非、';
_Luk9_6='其徒遂往、遍行诸乡、随在宣福音、并施医焉、○';
_Luk9_7='分封之君希律、闻耶稣所行、则踌躇、因有谓约翰自死而起、';
_Luk9_8='有谓以利亚显见、有谓古先知之一复起、';
_Luk9_9='希律曰、约翰我已斩之、今所闻如此、斯人果谁耶、遂欲见之、○';
_Luk9_10='使徒既归、以其所行告耶稣、耶稣携之潜退、至一邑、名伯赛大、';
_Luk9_11='众知而从焉、耶稣迎之、与言上帝国、需医者医之、';
_Luk9_12='日甫昃、十二徒就之曰、请散众、俾周往田舍乡村、投宿觅食、盖我侪所在、乃荒野也、';
_Luk9_13='耶稣曰、尔其食之、曰、若不往而为众市食、则仅有五饼二鱼耳、';
_Luk9_14='盖其人约有五千焉、耶稣谓其徒曰、使众列坐、每列约五十人、';
_Luk9_15='遂如其言、使众坐、';
_Luk9_16='耶稣取五饼二鱼、仰天祝而擘之、予门徒、使陈于众前、';
_Luk9_17='皆食而饱、拾其屑十二筐、○';
_Luk9_18='耶稣燕居祈祷、门徒偕之、耶稣问曰、众言我为谁、';
_Luk9_19='对曰、施洗约翰、或云以利亚、或云古先知之一复起、';
_Luk9_20='耶稣曰、尔曹言我为谁、彼得对曰、上帝之基督、';
_Luk9_21='耶稣戒之、勿以告人、';
_Luk9_22='又曰、人子必受多苦、为长老祭司诸长士子所弃、且见杀、三日复起、';
_Luk9_23='又谓众曰、欲从我者、当克己、日负其十架以从、';
_Luk9_24='盖凡欲救其生者、将丧之、为我丧其生者、将救之、';
_Luk9_25='利尽天下、而自丧自亡、何益之有、';
_Luk9_26='盖凡耻我及我之道者、迨人子以己与父之荣、及圣使之荣而临时、亦必耻其人焉、';
_Luk9_27='我诚语汝、立于此者、有人未死之先、得见上帝国也、○';
_Luk9_28='此后约八日、耶稣携彼得约翰雅各、登山祈祷、';
_Luk9_29='祷时、容貌异常、衣白烨烨、';
_Luk9_30='有二人与之言、即摩西以利亚也、';
_Luk9_31='以荣而见、言及耶稣逝世之事、即其将成于耶路撒冷者、';
_Luk9_32='彼得与同人倦而寝、既醒、见耶稣之荣、与二人同立、';
_Luk9_33='别时、彼得谓耶稣曰、夫子、我侪在此善矣、容结三庐、一为尔、一为摩西、一为以利亚、然不自知所谓也、';
_Luk9_34='言时、有云覆之、入云时则惧、';
_Luk9_35='有声自云出曰、此乃我子、我所选者、尔其听之、';
_Luk9_36='声既毕、见耶稣独在、门徒缄默、维时不以所见告人、○';
_Luk9_37='翌日下山、大众迎之、';
_Luk9_38='中一人呼曰、夫子、祈顾我子、乃我独生者、';
_Luk9_39='为鬼所执、则遽呼、拘挛之、致流涎、且重伤之、去之实难、';
_Luk9_40='我曾求尔徒逐之、而不能也、';
_Luk9_41='耶稣曰、噫、悖逆不信之世、我偕尔忍尔、至几何时乎、携尔子来此、';
_Luk9_42='来时、鬼倾跌之、拘挛之、耶稣斥邪鬼、遂医此子、付诸其父、众皆惊异上帝之严威焉、○';
_Luk9_43='当众奇其所行、耶稣谓门徒曰、';
_Luk9_44='尔宜以此言藏诸耳、盖人子将见付于人手矣、';
_Luk9_45='门徒未达、以其言隐秘、致彼不悟也、又不敢问之、○';
_Luk9_46='门徒相议孰将为大、';
_Luk9_47='耶稣知其心之所议、遂取孩提立之于己侧、';
_Luk9_48='语门徒曰、凡以我名接斯孩提者、即接我也、接我者、即接遣我者也、夫尔中最微者、乃为大也、○';
_Luk9_49='约翰曰、夫子、我侪见一人、以尔名逐鬼、禁之、为其不从我侪也、';
_Luk9_50='耶稣曰、勿禁之、盖不敌尔者、即向尔者也、○';
_Luk9_51='耶稣接升之期将至、则定向耶路撒冷而行、';
_Luk9_52='遣使先之、遂往入撒玛利亚之一乡、而为之备、';
_Luk9_53='乡人不纳、以其向耶路撒冷行也、';
_Luk9_54='其徒雅各约翰见之、曰、主、欲我命火自天而降、以灭之乎、';
_Luk9_55='耶稣顾而责之、';
_Luk9_56='遂往他乡、○';
_Luk9_57='行路时、或谓之曰、尔无论何往、我必从之、';
_Luk9_58='耶稣曰、狐有穴、鸟有巢、惟人子无枕首之所也、';
_Luk9_59='又语一人曰、从我、曰、主、容我先归葬父、';
_Luk9_60='耶稣曰、任死者葬其死者、尔往宣上帝之国、';
_Luk9_61='又一人曰、主、我将从尔、但容我先别家人、';
_Luk9_62='耶稣曰、手执耒耜而顾后者、不宜乎上帝国也、';
_Luk10_1='厥后、主别立七十人、耦而遣之、在于其前、入己将至之诸邑诸地、';
_Luk10_2='谓之曰、穑多工少、宜求穑主、遣工力穑焉、';
_Luk10_3='往哉、我遣尔似羔入狼中、';
_Luk10_4='勿携囊、勿袋、勿履、途中勿问人安、';
_Luk10_5='所入之室、则先曰愿斯室安、';
_Luk10_6='傥于彼有宜乎安者、尔祝之安必临之、不然、则归尔矣、';
_Luk10_7='居斯室、则饮食其所供、盖工得其值、宜也、毋由此室移于彼室、';
_Luk10_8='所入之邑、人若接尔、则食其陈于尔前者、';
_Luk10_9='邑中有病者医之、且语众曰、上帝国近尔矣、';
_Luk10_10='所入之邑、人不接尔、则出至其衢曰、';
_Luk10_11='尔邑之尘沾我足者、亦对尔拂之、虽然、尔宜知上帝国近矣、';
_Luk10_12='我语汝、于彼日、所多玛之刑、较斯邑犹易受也、';
_Luk10_13='祸哉、哥拉汎乎、祸哉、伯赛大乎、盖在尔中所行之异能、若行于推罗西顿、彼早衣麻坐灰、而改悔矣、';
_Luk10_14='然于鞫日、推罗西顿之刑、较尔犹易受也、';
_Luk10_15='迦百农欤、尔将升于天乎、必下阴府耳、';
_Luk10_16='又曰、听尔者、即听我、拒尔者、即拒我、拒我者、即拒遣我者也、○';
_Luk10_17='七十人喜而返、曰、主、以尔名、鬼亦服我、';
_Luk10_18='耶稣曰、我曾见撒但如电、自天而陨、';
_Luk10_19='我赐尔以权、可践蛇蝎、与制敌诸能、必无害尔者、';
_Luk10_20='然毋以诸鬼服尔而喜、当以尔名录于天而喜、○';
_Luk10_21='是时也、耶稣感于圣神而喜曰、父乎、天地主也、我称谢尔、尔以此事、于智者达者则隐之、于赤子则显之、父乎、然也、此乃尔所悦者也、';
_Luk10_22='万有由父赐我、父之外无识子者、子及子所欲示者之外、无识父者、';
_Luk10_23='乃顾其徒、潜语之曰、见尔所见者、其目福矣、';
_Luk10_24='我语汝、昔先知君王、多欲见尔所见、而不之见、闻尔所闻、而不之闻、○';
_Luk10_25='有律师起而试之曰、夫子、我当何为、以承永生、';
_Luk10_26='耶稣曰、律所载者何耶、尔读之如何、';
_Luk10_27='对曰、尔当尽心、尽性、尽力、尽意、爱主尔之上帝、亦当爱邻如己、';
_Luk10_28='耶稣曰、尔所对是也、行此则生、';
_Luk10_29='彼欲自义、谓耶稣曰、谁为我邻、';
_Luk10_30='耶稣曰、或自耶路撒冷、下耶利哥、遇盗、剥其衣、且伤之、濒死、委之而去、';
_Luk10_31='适有祭司由是路而下、见之、则旁行而过、';
_Luk10_32='又有利未人至彼处、见之、亦旁行而过、';
_Luk10_33='惟一撒玛利亚人、行至其地、见而悯焉、';
_Luk10_34='遂就之、以油以酒浇其伤处、裹之、乘以己畜、携至旅馆、而顾恤之、';
_Luk10_35='翌日取金二钱、予馆人曰、且顾此人、若所费加多、我返时偿尔、';
_Luk10_36='此三人中、尔意孰为遇盗者之邻耶、';
_Luk10_37='曰、矜恤之者是也、耶稣曰、尔往效此而行、○';
_Luk10_38='众行时、耶稣入一村、有妇名马大、迎之至其家、';
_Luk10_39='其姊妹马利亚、坐主足下听其言、';
_Luk10_40='马大以供事多而心纷、诣耶稣曰、主、我姊妹遣我一人供事、尔不以为意乎、请命之助我、';
_Luk10_41='主语之曰、马大、马大、尔因多端、思虑烦扰、';
_Luk10_42='然所需者一而已、马利亚已择善业、而莫之夺也、';
_Luk11_1='耶稣在一处祈祷、既毕、有一徒曰、主教我侪祈祷、如约翰之教其徒然、';
_Luk11_2='耶稣曰、尔曹祈祷、宜云、父欤、愿尔名圣、尔国临格、';
_Luk11_3='所需之粮、日日赐我、';
_Luk11_4='免我诸罪、盖人负我、我亦免之、勿导入试、○';
_Luk11_5='又曰、尔中孰有友、夜半就之曰、友乎、以三饼借我、';
_Luk11_6='盖我友来自途间、无以供之、';
_Luk11_7='彼自内应之曰、毋扰我、门已闭、儿曹与我在床、不能起以予尔、';
_Luk11_8='我语汝、纵不以友故起而予之、然因其迫切、必起予之、应其所需、';
_Luk11_9='我又语汝、求则予尔、寻则遇之、叩门则为尔启、';
_Luk11_10='盖凡求者得也、寻者遇也、叩者启也、';
_Luk11_11='尔中为父者、孰有子求饼而予之石乎、求鱼而予之蛇以代鱼乎、';
_Luk11_12='抑求卵而予之蝎乎、';
_Luk11_13='尔曹虽不善、尚知以嘉贶予尔子、况于天父、岂不更以圣神予求之者乎、○';
_Luk11_14='耶稣逐一喑鬼、鬼既出、而喑者言、众奇之、';
_Luk11_15='中有数人曰、彼藉鬼王别西卜逐鬼耳、';
_Luk11_16='又有试之者、求自天之兆、';
_Luk11_17='耶稣知其意、语之曰、凡国自相分争、必墟、家自相分争、必倾、';
_Luk11_18='若撒但自相分争、其国何以立哉、因尔云我藉别西卜逐鬼、';
_Luk11_19='使我藉别西卜逐鬼、则尔子弟逐鬼孰藉乎、彼将议尔矣、';
_Luk11_20='若我藉上帝之能逐鬼、则上帝国临尔矣、';
_Luk11_21='夫勇士具武备而守其府、则所有者安矣、';
_Luk11_22='惟更勇者至而胜之、则尽夺其所恃武具、而分其赃、';
_Luk11_23='夫不与我偕者、即敌我、不与我敛者、即散也、';
_Luk11_24='邪鬼既出其人、游行旱地、求安不得、则曰、我将返我所出之室、';
_Luk11_25='至、则见其扫除修饰矣、';
_Luk11_26='遂往、又携七鬼更恶于己者、入而居之、其人之后况、较前尤剧矣、○';
_Luk11_27='言时、众中一妇、扬声谓之曰、胎妊尔、乳哺尔者福矣、';
_Luk11_28='耶稣曰、未若听上帝道而守之者福也、○';
_Luk11_29='众集就之、耶稣曰、此世乃恶世也、而求异兆、约拿之兆而外、无以示之、';
_Luk11_30='盖约拿为兆于尼尼微人、人子亦将为兆于斯世、';
_Luk11_31='当鞫日、南方女王、将与斯世之人、同起而罪之、以其来自地极、听所罗门之哲言、况在此有大于所罗门者乎、';
_Luk11_32='当鞫日、尼尼微人将与斯世、同立而罪之、以其因约拿所宣而改悔、况在此有大于约拿者乎、○';
_Luk11_33='人燃灯、未有置于窖中、或斗下者、乃置檠上、俾入者见其光也、';
_Luk11_34='夫身之灯、目也、尔目了、则全体光、目眊、则全体暗、';
_Luk11_35='故宜省之、恐尔衷之光暗也、';
_Luk11_36='傥尔全体皆光、而无一毫之暗、则厥光充盈、似灯之光灿照尔矣、○';
_Luk11_37='言时、有法利赛人邀之共食、耶稣入而坐、';
_Luk11_38='法利赛人见其不先濯而食、异之、';
_Luk11_39='主谓之曰、今尔法利赛人、惟杯盘之外是洁、然尔内则充以劫夺与恶慝、';
_Luk11_40='无知者乎、造其外者、不亦造其内耶、';
_Luk11_41='惟以在内者施济、则于尔无不洁矣、○';
_Luk11_42='祸哉、尔法利赛人乎、以尔于薄荷、芸香、及诸蔬、十输其一、于义及向上帝之爱、则忽之、此乃尔所当行、而彼亦不可遗也、';
_Luk11_43='祸哉、尔法利赛人乎、以尔好会堂高坐、受祝于市也、';
_Luk11_44='祸哉尔乎、以尔似隐没之墓、履其上者不知也、○';
_Luk11_45='有律师应之曰、夫子、斯言亦辱我侪矣、';
_Luk11_46='曰、祸哉、尔律师乎、以尔加难负之任于人、而己则不著一指、';
_Luk11_47='祸哉尔乎、以尔建先知之墓、乃尔祖所杀者也、';
_Luk11_48='如是、则尔祖所为、尔证之、且与之、盖彼杀先知、尔建其墓也、';
_Luk11_49='是故上帝之哲言有云、我将遣先知使徒就彼、其中有见杀者、有见迫者、';
_Luk11_50='致创世以来、所流先知之血、皆于此代而讨焉、';
_Luk11_51='即自亚伯之血、至亡于殿坛间、撒迦利亚之血也、我诚语汝、必于此代而讨焉、';
_Luk11_52='祸哉、尔律师乎、以尔尝夺知识之钥、己不入之、而将入者、尔亦阻之也、○';
_Luk11_53='出时、士子与法利赛人严迫之、激使多言、';
_Luk11_54='设伏伺之、欲执其自口而出者、';
_Luk12_1='时、众集数万、致相蹂践、耶稣谓其徒曰、当谨防法利赛人之酵、即伪善也、';
_Luk12_2='盖未有掩而不露、隐而不知者、';
_Luk12_3='是故尔言于幽暗者、必闻于光明、附耳语于密室者、必宣于屋上、';
_Luk12_4='我友乎、我语汝、杀身而后、别无能为者、勿惧之、';
_Luk12_5='我以当惧者示尔、即杀后、又有权投于地狱者、我诚语汝、当惧者此也、';
_Luk12_6='五雀非二分金售乎、然于上帝前、其一亦不忘也、';
_Luk12_7='即尔首之发、亦皆见数、勿惧、尔较多雀尤贵也、';
_Luk12_8='我又语汝、凡认我于人前者、人子于上帝使者前、亦必认之、';
_Luk12_9='不认我于人前者、亦必不见认于上帝使者前、';
_Luk12_10='凡以言攻人子者、其人将得赦、惟亵渎圣神者、不得赦、';
_Luk12_11='人曳尔至会堂、及执政操权者前、毋虑何以对、何所言、';
_Luk12_12='盖于彼时、圣神必教尔以所当言也、○';
_Luk12_13='众中一人谓之曰、夫子、令我兄弟与我析产、';
_Luk12_14='耶稣曰、人乎、谁任我为尔听讼分析者乎、';
_Luk12_15='遂语众曰、慎戒贪婪、盖人之生、不在所蓄之丰裕也、';
_Luk12_16='又设喻曰、有一富人、土地蕃殖、';
_Luk12_17='自忖曰、无处储我物产、将何为乎、';
_Luk12_18='既而曰、我知所为矣、必毁我仓、而建大者、以储百谷财物、';
_Luk12_19='我将谓我灵曰、灵乎、尔多财货积为历年之用、可安然饮食喜乐也、';
_Luk12_20='惟上帝谓之曰、无知者乎、今夜将索尔灵、则所备者谁归、';
_Luk12_21='凡积财于己、而于上帝前不富者亦如是、○';
_Luk12_22='耶稣谓其徒曰、故我语汝、毋虑生何以食、身何以衣、';
_Luk12_23='盖生贵于粮、身贵于衣也、';
_Luk12_24='试思乌鸦、不稼不穑、无仓无廪、而上帝且育之、尔之于鸟、其贵何如耶、';
_Luk12_25='尔曹谁能以思虑延生一刻乎、';
_Luk12_26='至微者尔尚不能、何虑其余耶、';
_Luk12_27='试思百合花如何而长、不劳不纺、我语汝、当所罗门荣华之极、所衣者不及此花之一也、';
_Luk12_28='夫野草今日尚存、明日投炉、上帝犹衣之若此、况于尔小信者乎、';
_Luk12_29='勿求何以食、何以饮、亦勿萦扰、';
_Luk12_30='凡此皆异邦人所求、尔父知尔需之、';
_Luk12_31='尔惟其国是求、则此物将加诸尔、';
_Luk12_32='二三子勿惧、尔父喜以国赐尔、';
_Luk12_33='当售尔所有以施济、为己备不旧之囊、及不匮之财在天、即盗不至、蠹不败之处、';
_Luk12_34='盖尔财所在、尔心亦在焉、○';
_Luk12_35='尔腰宜束、灯宜燃、';
_Luk12_36='效人俟主自婚筵归、至而叩门、即为之启也、';
_Luk12_37='主至、见仆儆醒、其仆福矣、我诚语汝、主将自束其带、令仆席坐、前而供事之、';
_Luk12_38='其至也、或二更、或三更、见仆如是、其仆福矣、';
_Luk12_39='若家主知盗何时至、则必儆醒、不容穴其室、此尔所知也、';
_Luk12_40='尔亦当备之、因尔不意之时、人子至矣、○';
_Luk12_41='彼得曰、主欤、尔设此喻、向我侪乎、抑向众人乎、';
_Luk12_42='主曰、孰为忠智之家宰、主任之督其家人、依时予之粮乎、';
_Luk12_43='主至、见仆行是、其仆福矣、';
_Luk12_44='我诚语汝、主将任之、以督其所有、';
_Luk12_45='倘斯仆意谓、我主稽迟、遂扑仆婢、食饮且醉、';
_Luk12_46='乃于不意之日、不知之时、其主至、处以极刑、拟与不信者同科、';
_Luk12_47='仆知主意而不备、不顺其意者、见扑必多、';
_Luk12_48='惟不知而作当扑之事者、见扑必少、盖多予之、必多取之、多托之、必多索之、○';
_Luk12_49='我来以火投地、倘火既燃、非我所欲乎、';
_Luk12_50='我有当受之洗、尚未成时、我抑郁何如乎、';
_Luk12_51='尔以我来施和平于世乎、我语汝、非也、乃分争耳、';
_Luk12_52='今而后、一家五人将分争、三攻二、二攻三、';
_Luk12_53='父攻子、子攻父、母攻女、女攻母、姑攻妇、妇攻姑焉、○';
_Luk12_54='遂谓众曰、尔曹见云西起、即言将雨、果有之、';
_Luk12_55='风自南来、即言将暑、亦有之、';
_Luk12_56='伪善者乎、尔识别天地色象、何不识别此时乎、';
_Luk12_57='且何不自审所宜乎、';
_Luk12_58='与讼尔者往见有司、途间当力求解释、恐曳尔于士师、士师付尔于吏、吏下尔于狱、';
_Luk12_59='我语汝、尔非偿尽毫厘、断不得出也、';
_Luk13_1='维时、有同在者、以加利利人之事告耶稣、即彼拉多以其血杂祭物中也、';
_Luk13_2='耶稣曰、尔意此加利利人受此害、较众加利利人尤有罪乎、';
_Luk13_3='我告尔、非也、尔弗改悔、皆将如斯而亡、';
_Luk13_4='昔西罗亚楼倾、压而毙者十八人、尔意斯人、较居耶路撒冷诸民、尤负罪乎、';
_Luk13_5='我告尔、非也、尔弗改悔、皆将如斯而亡、○';
_Luk13_6='乃设喻曰、有植无花果树于其葡萄园者、来而求果弗得、';
_Luk13_7='语园丁曰、我来求果于此树者三年矣、而弗得、宜斫之、何为旷此土乎、';
_Luk13_8='对曰、主、今岁姑容之、待我周掘壅粪、';
_Luk13_9='后或结果、否则斫之、○';
_Luk13_10='安息日、耶稣在一会堂训诲、';
_Luk13_11='适有妇患鬼而病、十有八年、伛偻不能伸、';
_Luk13_12='耶稣见而呼之曰、妇乎、尔释于病矣、';
_Luk13_13='遂以手按之、妇即伸、归荣上帝、';
_Luk13_14='司会堂者、因耶稣于安息日施医、憾焉、谓众曰、工作自有六日、于此可来受医、勿于安息日也、';
_Luk13_15='主曰、伪善者乎、尔曹于安息日、孰不解牛驴于厩、牵以饮之乎、';
_Luk13_16='况此妇为亚伯拉罕之裔、撒但系之十有八年、不当于安息日解其结乎、';
_Luk13_17='耶稣言此、诸敌愧耻、众见其所行诸有荣之事、皆喜、○';
_Luk13_18='耶稣曰、上帝国何似、我将何以比之、';
_Luk13_19='乃似芥种一粒、人取而播于其园、长而成树、飞鸟栖于其枝、';
_Luk13_20='又曰、我将何以比上帝国乎、';
_Luk13_21='乃似酵、妇取而纳于三斗面中、致均发酵焉、○';
_Luk13_22='耶稣经邑乡训诲、向耶路撒冷而往、';
_Luk13_23='或曰、主、得救者其寡乎、';
_Luk13_24='曰、当竭力以进窄门、我语汝、将有求进而不得者多也、';
_Luk13_25='迨家主起而闭门、尔立于外、叩门曰、主欤、为我启之、彼将应曰、我不识尔奚自、';
_Luk13_26='尔将曰、我侪曾于尔前食饮、尔亦曾于我衢训诲、';
_Luk13_27='彼将曰、我告尔、我不识尔奚自、尔众行不义者、其去我、';
_Luk13_28='时、尔见亚伯拉罕、以撒、雅各、与诸先知在上帝国、而尔见逐于外、则必哀哭切齿矣、';
_Luk13_29='自东自西、自南自北、有人将至、席坐于上帝国、';
_Luk13_30='有后者将为先、先者将为后也、○';
_Luk13_31='是时法利赛数人来、谓之曰、出而去此、希律欲杀尔也、';
_Luk13_32='耶稣曰、往告彼狐狸云、今日明日、我逐鬼施医、至三日、我事毕矣、';
_Luk13_33='虽然、今日明日及后日、我必行矣、盖先知不能亡于耶路撒冷外也、';
_Luk13_34='耶路撒冷欤、耶路撒冷欤、杀先知石击使于尔者乎、我欲集尔赤子、似牝鸡集雏翼下者屡矣、而尔不欲也、';
_Luk13_35='尔室遗于尔矣、我语汝、尔将不见我、迨尔云、奉主名而来者、宜颂也、';
_Luk14_1='安息日、耶稣入法利赛宰者之家食焉、众窥之、';
_Luk14_2='当前有一病臌者、';
_Luk14_3='耶稣谓律师与法利赛人曰、安息日施医宜否、';
_Luk14_4='众默然、耶稣援其人、医而遣之、';
_Luk14_5='谓众曰、尔中孰有牛驴、安息日陷于坎、不即曳之出乎、';
_Luk14_6='众无以对、○';
_Luk14_7='耶稣见所请者、首位是择、遂设喻语之曰、';
_Luk14_8='尔见请赴婚筵、毋居首位、恐所请有尊于尔者、';
_Luk14_9='则请尔与彼之人、前语尔曰、以位让于斯人、尔必惭怍而就末位、';
_Luk14_10='惟见请时、往居末位、则请尔者来语尔曰、友、上坐、则尔于同席者前有荣矣、';
_Luk14_11='盖凡自高者、将卑之、自卑者、将高之也、○';
_Luk14_12='又谓请之者曰、尔设午餐、或晚餐、毋招尔朋友、兄弟、亲戚、富邻、恐彼复招尔、而受其报也、';
_Luk14_13='惟设筵请贫者、残者、跛者、瞽者、则尔福矣、';
_Luk14_14='盖彼无以报尔、而于义人复起时、尔将得报也、○';
_Luk14_15='同席一人闻之曰、食于上帝国者福矣、';
_Luk14_16='耶稣曰、或设大筵、所请者众、';
_Luk14_17='筵时、遣仆告所请者曰、来、百物备矣、';
_Luk14_18='众辞之、如出一心、一人曰、我适购田、须往视之、请辞、';
_Luk14_19='又一人曰、我适购牛五耦、将往试之、请辞、';
_Luk14_20='又一人曰、我方娶妻、故不能往、';
_Luk14_21='仆归、悉告其主、主怒曰、速往邑之衢巷、引诸贫者、残者、跛者、瞽者来、';
_Luk14_22='仆曰、主、既如所命行矣、尚有座焉、';
_Luk14_23='主曰、出往道路藩篱间、而强人入、俾满我室、';
_Luk14_24='我语汝、先所请者、无一得尝我筵也、○';
_Luk14_25='有群众偕行、耶稣顾之曰、';
_Luk14_26='人就我、而不憎其父母、妻子、兄弟、姊妹、与己生命者、不得为我徒、';
_Luk14_27='不负己之十架而从我者、亦不得为我徒、';
_Luk14_28='尔曹孰欲建台、不先坐而计其赀、足以竣事否乎、';
_Luk14_29='恐或置基而不克成、见者皆哂之、';
_Luk14_30='曰、此人建于始、而不克成于终也、';
_Luk14_31='或有王出与他王战、孰不先坐而运筹、能以一万御彼以二万来攻者乎、';
_Luk14_32='不然、当敌尚远、则遣使求和矣、';
_Luk14_33='如是、凡尔中不尽舍所有者、不得为我徒也、';
_Luk14_34='夫盐善矣、第盐失其味、将何以调之、';
_Luk14_35='不宜于田、不宜于粪、惟弃于外耳、有耳以听者、宜听焉、';
_Luk15_1='众税吏与罪人、就听耶稣、';
_Luk15_2='法利赛人与士子訾议曰、彼纳罪人、而共食焉、';
_Luk15_3='耶稣设喻语之曰、';
_Luk15_4='尔中孰有百羊、而亡其一、不姑舍九十九羊于野、往觅其亡者、至于获乎、';
_Luk15_5='获之则喜、负于肩、';
_Luk15_6='归而集其友邻、谓之曰、与我同乐、我所亡之羊已获矣、';
_Luk15_7='我语汝、罪人有一改悔者、则在天为之乐亦然、较为九十九义人、无须改悔者尤甚也、';
_Luk15_8='或妇有银钱十、而亡其一、岂不燃灯扫室、而勤觅之、至于获乎、';
_Luk15_9='获之、则集其友邻曰、与我同乐、我所亡之钱已获矣、';
_Luk15_10='我语汝、罪人有一改悔者、在上帝使者前、为之喜亦然、○';
_Luk15_11='又曰、或有二子、';
_Luk15_12='其季子谓父曰、父欤、以当归我之业予我、父遂以产分之、';
_Luk15_13='未几、季子尽挟所有远游异地、在彼放恣、浪费其业、';
_Luk15_14='尽耗一切、适其地大饥、始形困乏、';
_Luk15_15='遂投其地一民、遣之于田牧豕、';
_Luk15_16='欲以豕所食之豆荚充腹、而无人予之、';
_Luk15_17='既而悟曰、我父若许佣人、其粮有余、我乃于此饥而死耶、';
_Luk15_18='我将起而诣父、谓之曰、父欤、我获罪于天及尔、';
_Luk15_19='今而后、不堪称为尔子矣、视我如佣人之一可也、';
_Luk15_20='遂起而诣父、相去尚远、父见而悯之、趋抱其颈而吻接之、';
_Luk15_21='子曰、父欤、我获罪于天及尔、今而后、不堪称为尔子矣、';
_Luk15_22='父语诸仆曰、速取至美之袍衣之、施环于其指、纳履于其足、';
_Luk15_23='且牵肥犊宰之、我侪可食而乐焉、';
_Luk15_24='盖我此子、死而复生、亡而复得者也、众遂乐焉、';
_Luk15_25='适长子自田归、将及室、闻乐舞、';
_Luk15_26='呼一仆、问其故、';
_Luk15_27='对曰、尔弟归、尔父宰肥犊、为其无恙而复得之也、';
_Luk15_28='长子怒、不肯入、父出劝之、';
_Luk15_29='长子谓父曰、我事尔多年、从无违命、而尔未尝赐我一羔、俾我与友同乐、';
_Luk15_30='惟尔此子、狎妓尽耗尔产、彼至、乃为之宰肥犊也、';
_Luk15_31='父曰、子乎、尔常偕我、我所有者、';
_Luk15_32='皆为尔有、惟尔弟死而复生、亡而复得、我侪喜乐宜也、';
_Luk16_1='耶稣又谓其徒曰、富人某、有一家宰、或以其耗主之业诉于厥主、';
_Luk16_2='主呼之曰、我闻言及尔者何耶、陈述尔职、盖尔不得仍为家宰也、';
_Luk16_3='家宰意谓、主夺我职、我将何为乎、锄无力、乞则耻、';
_Luk16_4='我知所为矣、黜职时、令人接我入其家、';
_Luk16_5='遂于负主债者、一一呼之来、谓先至者曰、尔负我主几何、';
_Luk16_6='曰、油百斗、曰、取券亟坐、书五十、';
_Luk16_7='又谓其他曰、尔负几何、曰、麦百斛、曰、取券书八十、';
_Luk16_8='其主乃誉不义之家宰、以其所行之智也、盖斯世之子于其世事、较光明之子尤智也、';
_Luk16_9='我语汝、以不义之财结友、迨匮时、则彼接尔入永宅矣、';
_Luk16_10='忠于小者、亦忠于大、不义于小者、亦不义于大、';
_Luk16_11='若尔于不义之财不忠、孰以真者托尔耶、';
_Luk16_12='若尔于属人者不忠、孰以属尔者予尔耶、';
_Luk16_13='一仆不能事二主、或恶此爱彼、或重此轻彼、尔不能事上帝、兼事货财也、○';
_Luk16_14='法利赛人乃好利者、闻而哂之、';
_Luk16_15='耶稣谓之曰、尔于人前自义、然上帝知尔心、盖人所崇者、上帝所恶也、';
_Luk16_16='律与先知、至约翰而已、自是上帝国之福音宣布、人人奋力以入之、';
_Luk16_17='然天地之逝、较律一画之陨尤易也、';
_Luk16_18='凡出妻而他娶者淫也、娶所出者、亦淫也、○';
_Luk16_19='有富者衣紫袍枲布、日事华靡宴乐、';
_Luk16_20='又有乞者、名拉撒路、通体生疡、置于富者之门、';
_Luk16_21='欲食富者几下遗屑、犬来舐其疡、';
_Luk16_22='乞者死、天使携至亚伯拉罕之怀、富者亦死而葬、';
_Luk16_23='阴间痛苦之际、举目遥见亚伯拉罕、有拉撒路在其怀、';
_Luk16_24='遂呼曰、我祖亚伯拉罕乎、矜恤我、遣拉撒路以指尖蘸水凉我舌、盖我在此火焰中苦甚、';
_Luk16_25='亚伯拉罕曰、子乎、当忆尔生时受诸福、拉撒路受诸难、今彼慰、而尔苦焉、';
_Luk16_26='不第此也、尔我间限以巨渊、欲由此过尔不能也、由彼过我、亦不能也、';
_Luk16_27='曰、若是、求祖遣拉撒路往我父家、';
_Luk16_28='我有兄弟五人、使彼证之、免其亦来此痛苦之处也、';
_Luk16_29='亚伯拉罕曰、彼有摩西及诸先知、可听之也、';
_Luk16_30='曰、祖亚伯拉罕乎、非也、若有由死而就之者、彼必改悔矣、';
_Luk16_31='曰、不听摩西与先知、即有自死而起者、彼亦不受劝也、';
_Luk17_1='耶稣谓其徒曰、陷人于罪、事不能无、而陷之者祸矣、';
_Luk17_2='与其陷此小子之一于罪、宁以巨磨系颈、投于海、';
_Luk17_3='尔当自慎、若兄弟获罪则斥之、悔则恕之、';
_Luk17_4='傥一日获罪于尔者七、反而语尔者亦七、曰我悔矣、则尔必恕之、○';
_Luk17_5='使徒谓主曰、祈益我信、';
_Luk17_6='主曰、尔若有信如芥种一粒、即命此桑拔根植于海、亦必顺尔、';
_Luk17_7='尔中孰有仆、或耕或牧、自田归、而谓之曰、汝往坐而食乎、';
_Luk17_8='岂不曰、备我餐、束带事我、迨我食饮后、尔食饮也、';
_Luk17_9='仆依命而行、主其谢之乎、';
_Luk17_10='如是、尔尽行所命、亦当曰、我乃无益之仆、行所当行已耳、○';
_Luk17_11='耶稣往耶路撒冷、经行撒玛利亚、与加利利、';
_Luk17_12='入一村、有癞者十人、遇之而远立、';
_Luk17_13='扬声曰、耶稣夫子、矜恤我、';
_Luk17_14='耶稣目之曰、尔往示身于祭司、往时即洁矣、';
_Luk17_15='其一见己已愈、返而大声归荣上帝、';
_Luk17_16='伏耶稣足下称谢之、彼乃撒玛利亚人也、';
_Luk17_17='耶稣曰、洁者非十人乎、其九安在、';
_Luk17_18='此异族人之外、未见返而归荣上帝者、';
_Luk17_19='遂语其人曰、起而往、尔信救尔矣、○';
_Luk17_20='法利赛人问上帝国何时临格、耶稣曰、上帝国之临格不显、';
_Luk17_21='人亦不云在此在彼、盖上帝国在尔中也、';
_Luk17_22='又语门徒曰、时将至、尔欲见人子之一日、而不得见、';
_Luk17_23='人将告尔、在此在彼、勿往勿从、';
_Luk17_24='盖如电之在天、闪于此、光于彼、人子于其日亦如是、';
_Luk17_25='但必先受诸苦、为斯世所弃、';
_Luk17_26='人子之时、如挪亚之时、';
_Luk17_27='人食饮嫁娶、迨挪亚入方舟之日、洪水至而灭众、';
_Luk17_28='又如罗得之时、人食饮贸易、树艺建造、';
_Luk17_29='迨罗得出所多玛之日、自天雨火与硫而灭众、';
_Luk17_30='人子显著之日亦如是、';
_Luk17_31='是日也、乘屋者、其具在室、勿下取之、在田者、亦勿归、';
_Luk17_32='当忆罗得之妻、';
_Luk17_33='凡欲救其生者、必丧之、丧其生者、必存之、';
_Luk17_34='我语汝、是夜二人同榻、取一遗一、';
_Luk17_35='二妇同磨、取一遗一、';
_Luk17_36='众问曰、主欤、何处有此、曰、尸之所在、鸷鸟集焉、';
_Luk18_1='耶稣又设喻语众、当恒祈不倦、';
_Luk18_2='曰、邑有士师、不畏上帝、不礼世人、';
_Luk18_3='其邑有嫠、屡就之曰、有仇我者、祈伸我冤、';
_Luk18_4='久而不许、后自思云、我虽不畏上帝、不重世人、';
_Luk18_5='但此嫠渎我、必伸其冤、免其恒来扰我、';
_Luk18_6='主曰、听此不义之士师所言、';
_Luk18_7='上帝选民昼夜呼吁、虽久忍之、岂不伸其冤乎、';
_Luk18_8='我语汝、必速伸之矣、虽然、人子至时、将见有信于世者乎、○';
_Luk18_9='有自恃为义、而轻视他人者、耶稣设喻谓之曰、';
_Luk18_10='二人登殿祈祷、一为法利赛人、一为税吏、';
_Luk18_11='法利赛人立而自祷曰、上帝欤、我谢尔、以我不似他人强索、不义、淫乱、亦不似此税吏、';
_Luk18_12='我七日禁食者二、而以所得者十输其一、';
_Luk18_13='税吏远立、不敢举目仰天、第拊膺曰、上帝欤、怜我罪人也、';
_Luk18_14='我语汝、此人归、较彼得称为义、盖自高者、将卑之、自卑者、将高之也、○';
_Luk18_15='有携孩提就耶稣者、欲其扪之、门徒见而责之、';
_Luk18_16='耶稣呼之来、曰、容孩提就我、勿禁之、盖属上帝国者、乃如是人也、';
_Luk18_17='我诚语汝、凡承上帝国、而不如孩提者、断不得入也、○';
_Luk18_18='有宰问之曰、善哉夫子、我将何为、以承永生、';
_Luk18_19='耶稣曰、何善我乎、善者惟一、上帝而已、';
_Luk18_20='夫诸诫尔所识也、毋淫、毋杀、毋窃、毋妄证、敬尔父母、';
_Luk18_21='对曰、凡此、我自幼悉守之矣、';
_Luk18_22='耶稣闻此、语之曰、尔犹缺一、悉鬻所有以济贫、则将有财于天、且来从我、';
_Luk18_23='其人闻之、忧甚、巨富故也、';
_Luk18_24='耶稣见之曰、有财者入上帝国、难矣哉、';
_Luk18_25='驼穿针孔、较富者入上帝国犹易也、';
_Luk18_26='闻者曰、然则谁能得救乎、';
_Luk18_27='曰、人所不能者、上帝能之也、';
_Luk18_28='彼得曰、我侪已舍所有从尔矣、';
_Luk18_29='曰、我诚语汝、未有为上帝国、舍屋宇、父母、兄弟、妻子、';
_Luk18_30='而今世不获倍蓰、来世不获永生者也、○';
_Luk18_31='耶稣携十二徒、谓之曰、我侪上耶路撒冷、先知所载指人子者、将悉应矣、';
_Luk18_32='盖将见付于异邦人、受戏侮凌辱之、唾之、';
_Luk18_33='又鞭之、杀之、三日复起、';
_Luk18_34='门徒一无所悟、盖斯言隐秘、而彼不识所谓诸事也、○';
_Luk18_35='近耶利哥时、有瞽者坐乞路旁、';
_Luk18_36='闻众过、问其故、';
_Luk18_37='或告之曰、拿撒勒人耶稣过此也、';
_Luk18_38='瞽者呼曰、大卫之裔耶稣、矜恤我、';
_Luk18_39='前行者斥之使默、彼愈呼曰、大卫之裔、矜恤我、';
_Luk18_40='耶稣止、命携之来、既近、则问之曰、';
_Luk18_41='欲我何为、曰、主、俾我得见、';
_Luk18_42='耶稣曰、可见也、尔信救尔矣、';
_Luk18_43='彼即得见、从耶稣、归荣上帝、众见之、亦颂赞上帝、';
_Luk19_1='耶稣入耶利哥、经行时、';
_Luk19_2='有撒该者、为税吏长而富、';
_Luk19_3='欲识耶稣为谁、以人众而不得见、身短故也、';
_Luk19_4='遂趋前升桑、以其必过此也、';
_Luk19_5='耶稣至、仰视之、曰、撒该速下、今日我将主尔家、';
_Luk19_6='遂亟下、喜接之、';
_Luk19_7='众见之、訾议曰、彼往寓罪人之家矣、';
_Luk19_8='撒该立而谓主曰、主欤、我以所有之半济贫、若诬诈人者、则四倍偿之、';
_Luk19_9='耶稣曰、今日拯救临此家矣、以其亦为亚伯拉罕之裔也、';
_Luk19_10='盖人子至、为寻救亡失之人耳、○';
_Luk19_11='众闻此言时、耶稣因近耶路撒冷、且众意上帝国将即显著、遂复设喻、';
_Luk19_12='曰、有贵胄往远地、欲受国而返、';
_Luk19_13='召其仆十人、予金十斤、谓之曰、贸易以待我来、';
_Luk19_14='其民憾之、遣使于其后曰、我侪不欲斯人君我也、';
_Luk19_15='贵胄受国而返、命召予金之仆、欲知其获利几何、';
_Luk19_16='其一至曰、主之一斤、已获十斤矣、';
_Luk19_17='曰、俞、善仆也、尔于小者既忠、可宰十邑也、';
_Luk19_18='其次至曰、主之一斤、已获五斤矣、';
_Luk19_19='曰、尔亦可宰五邑也、';
_Luk19_20='又其次至曰、主之一斤在此、我藏之于巾、';
_Luk19_21='盖我畏尔严人也、未置者取之、未播者获之、';
_Luk19_22='主谓之曰、恶哉仆乎、我即由尔口而判尔、尔既知我严、未置而取、未播而获、';
_Luk19_23='盍以我金置肆、我来时、可以取之而获其利、';
_Luk19_24='遂命左右曰、夺其一斤、以予有十斤者、';
_Luk19_25='众曰、主、彼已有十斤矣、';
_Luk19_26='曰、我语汝、凡有者、将予之、无者、并其所有、亦将夺之、';
_Luk19_27='至于我敌、不欲我君之者、曳之来、诛于我前、○';
_Luk19_28='耶稣言竟、前行、上耶路撒冷、○';
_Luk19_29='既近伯法其、与伯大尼、于橄榄山遣门徒二人、';
_Luk19_30='曰、尔往前村、至则见小驴絷焉、从无乘之者、解而牵之来、';
_Luk19_31='倘有问尔解之何为、则曰主需之、';
_Luk19_32='使者往、果如所言、';
_Luk19_33='解小驴时、其主诘之曰、解驴何为、';
_Luk19_34='曰、主需之、';
_Luk19_35='遂牵就耶稣、置己衣于其上、扶耶稣乘之、';
_Luk19_36='行时、众以衣布于路、';
_Luk19_37='既近耶路撒冷、将下橄榄山、众门徒因所见诸异能而喜、大声赞美上帝、';
_Luk19_38='曰、奉主名而来之王、宜颂也、在天和平、在至上者光荣、';
_Luk19_39='众中有法利赛数人、谓耶稣曰、夫子、当责尔徒、';
_Luk19_40='曰、我语汝、此辈若缄默、诸石将呼矣、○';
_Luk19_41='既近、见城、则为之哭、';
_Luk19_42='曰、尔于是日、若知关乎平安之事则幸、但今隐于尔目矣、';
_Luk19_43='盖日将至、尔敌必筑垒环尔、四面困尔、';
_Luk19_44='且掷尔及尔中子女于地、不遗一石于石上、以尔不知眷顾尔之日也、○';
_Luk19_45='入殿、逐其贸易者、';
_Luk19_46='谓之曰、记有之、我室必为祈祷室、而尔曹以为盗巢也、○';
_Luk19_47='耶稣每日在殿训诲、祭司诸长、士子、与民间尊长、寻机灭之、';
_Luk19_48='但未得所为、因民皆倾听之也、';
_Luk20_1='一日、耶稣在殿训民、宣福音时、祭司诸长、士子、长老、就之曰、';
_Luk20_2='试告我、尔以何权行是、赐尔此权者谁耶、';
_Luk20_3='曰、我亦一言问尔、尔其告我、';
_Luk20_4='约翰之洗、自天乎、自人乎、';
_Luk20_5='其人窃议曰、若云自天、彼必曰曷不信之、';
_Luk20_6='若云自人、众民必以石击我、盖民信约翰为先知也、';
_Luk20_7='遂对曰、不知奚自、';
_Luk20_8='耶稣曰、我亦不告尔以何权行是矣、○';
_Luk20_9='乃设喻语众曰、有植葡萄园者、租与农夫、而往异地久之、';
_Luk20_10='届期、遣一仆就农夫、令纳园中之果、农夫扑之、使之徒返、';
_Luk20_11='再遣他仆、亦扑之、且辱之、使之徒返、';
_Luk20_12='三遣其仆、农夫又伤而逐之、';
_Luk20_13='园主曰、我将如之何、必遣我爱子、庶或敬之矣、';
_Luk20_14='农夫见之、相议曰、此其嗣子、我且杀之、俟业归我、';
_Luk20_15='遂逐于园外杀焉、园主将何以处之乎、';
_Luk20_16='必至灭此农夫、以园付他人焉、闻者曰、毋然、';
_Luk20_17='耶稣目之曰、经云、工师所弃之石、成为屋隅首石、何谓也、';
_Luk20_18='凡堕此石上者、身必碎、此石堕其上者、散若尘、○';
_Luk20_19='时、士子与祭司诸长、知此喻指己、欲执之、而惧民、';
_Luk20_20='乃窥伺之、遣侦者佯为义人、欲执其言、付于方伯权下治之、';
_Luk20_21='遂问曰、夫子、我知尔所言所诲皆正、不以貌取人、诚以上帝之道诲人也、';
_Luk20_22='我侪纳税于该撒宜否、';
_Luk20_23='耶稣知其诈、曰、';
_Luk20_24='以一钱示我、是像与号为谁、曰、该撒、';
_Luk20_25='曰、然则以该撒之物纳该撒、以上帝之物纳上帝矣、';
_Luk20_26='侦者当民前、无由执其言、且奇其应对、而缄默焉、○';
_Luk20_27='有撒都该人、即言无复起者、就而问曰、';
_Luk20_28='夫子、摩西书于我云、若人兄死、遗妻而无子、其弟当纳其妻、生子以嗣兄、';
_Luk20_29='有兄弟七人、长者娶妻、无子而死、';
_Luk20_30='其二其三纳之、';
_Luk20_31='至其七、亦然、皆无子而死、';
_Luk20_32='厥后妇亦死、';
_Luk20_33='至复起时、将为谁之妻乎、盖七人皆纳之矣、';
_Luk20_34='耶稣曰、斯世之人、有娶有嫁、';
_Luk20_35='惟堪得彼世、及自死复起者、则不娶不嫁、';
_Luk20_36='亦不能复死、以其等于天使、既为复起之子、乃上帝之子也、';
_Luk20_37='论死者复起、摩西棘丛篇详之矣、其称主为亚伯拉罕之上帝、以撒之上帝、雅各之上帝、';
_Luk20_38='是上帝非死者之上帝、乃生者之上帝、因皆为上帝而生也、';
_Luk20_39='有士子数人曰、夫子所言善矣、';
_Luk20_40='盖不敢复问之也、○';
_Luk20_41='耶稣谓众曰、人何言基督为大卫之裔乎、';
_Luk20_42='盖诗篇中大卫自言、主谓我主云、坐我右、';
_Luk20_43='俟我使尔敌为尔足几、';
_Luk20_44='夫大卫既称之为主、则基督如何为大卫之裔乎、○';
_Luk20_45='众民听时、耶稣语其徒曰、';
_Luk20_46='谨防士子、好衣长服而游、受祝于市、会堂高座、筵间首位、';
_Luk20_47='乃吞嫠妇家资、佯为长祈、其受刑必尤重也、';
_Luk21_1='耶稣举目、见诸富者、以所捐者输库、';
_Luk21_2='又见一贫嫠、输小钱二、';
_Luk21_3='则曰、我诚语汝、此贫嫠所输者、较众尤多、';
_Luk21_4='盖众由其羡余、此则由其不足、亦尽输之、即其所以养生者也、○';
_Luk21_5='或论殿以美石、及所献之珍物为饰、';
_Luk21_6='耶稣曰、尔曹所见诸物、日将至、无一石遗于石上、而弗圮也、';
_Luk21_7='众问曰、夫子、何时有此、斯事将应之时、有何兆乎、';
_Luk21_8='曰、慎毋受惑、盖将多有冒我名而来者云、我基督也、又云、期已近矣、尔勿从之、';
_Luk21_9='尔闻战与乱、勿惊惶、盖斯事必先有、惟尽期未即至耳、○';
_Luk21_10='又谓之曰、民将攻民、国将攻国、';
_Luk21_11='地将大震、随在饥疫、自天有可畏之象、与至大之兆、';
_Luk21_12='未有此诸事之先、人将执尔、窘尔、付尔于会堂、下尔于囹圄、且为我名、曳尔至君王方伯前、';
_Luk21_13='斯将反为尔证也、';
_Luk21_14='故宜定尔心、毋先虑何以诉、';
_Luk21_15='盖我将赐尔才辩智慧、尔诸仇不能抵拒辨驳也、';
_Luk21_16='尔将为父母兄弟亲戚朋友所付、尔中且有见杀者、';
_Luk21_17='尔为我名、将见憾于众、';
_Luk21_18='然尔之一发、亦不丧也、';
_Luk21_19='尔之生、将于恒忍得之、○';
_Luk21_20='尔见耶路撒冷为军所围、则知其荒墟近矣、';
_Luk21_21='时、在犹太者、宜遁于山、在邑者宜出、在田者勿入、';
_Luk21_22='盖此乃报复之日、致所载者皆应也、';
_Luk21_23='是日也、妊妇乳妇祸矣、盖其地必有大灾、怒及斯民、';
_Luk21_24='彼将仆于锋刃、虏于诸国、耶路撒冷为异邦蹂躏、迨异邦之期满焉、';
_Luk21_25='日月星辰将有异兆、在地诸国困苦颠连、海波漰湃故也、';
_Luk21_26='人因危惧、并虞将临于世之事而昏绝、天象震动故也、';
_Luk21_27='其时、将见人子以大权大荣、乘云而来、';
_Luk21_28='甫有斯事、尔宜兴起翘首、盖尔之赎近矣、○';
_Luk21_29='又设喻谓之曰、试观无花果与诸树、';
_Luk21_30='方其萌芽、尔见之、则知夏近矣、';
_Luk21_31='如是、尔见斯事至、则知上帝国近矣、';
_Luk21_32='我诚语汝、此代未逝、斯事皆成、';
_Luk21_33='天地必废、我言不废、○';
_Luk21_34='尔当自慎、勿以餍饮沈湎、世之憧扰累尔心、免其日如机槛、突然临尔、';
_Luk21_35='盖此日必临于全地之居人、';
_Luk21_36='尔惟随时儆醒祈求、俾尔得避此将来之事、而立于人子前、○';
_Luk21_37='耶稣日则在殿训诲、夜出、至橄榄山宿焉、';
_Luk21_38='庶民黎明就于殿以听之、';
_Luk22_1='除酵节伊迩、亦名逾越节、';
_Luk22_2='祭司诸长与士子、谋何以杀耶稣、畏民故也、○';
_Luk22_3='撒但入于犹大、称以色加略者、十二徒之一也、';
_Luk22_4='诣祭司诸长及殿司、相议如何以耶稣付之、';
_Luk22_5='众喜、约予之金、';
_Luk22_6='犹大允诺、乃寻机于众不在时付之、○';
_Luk22_7='除酵日至、当宰逾越羔时也、';
_Luk22_8='耶稣遣彼得约翰曰、尔往备逾越节筵、我侪食焉、';
_Luk22_9='曰、欲我何处备之、';
_Luk22_10='曰、入邑将有挈水瓶者遇尔、可从之入室、';
_Luk22_11='告其家主曰、师云客舍安在、将偕门徒食逾越节筵于彼、';
_Luk22_12='彼将以陈设之大楼示尔、在彼备之可也、';
_Luk22_13='门徒往、果如所言、遂备节筵、○';
_Luk22_14='届时、耶稣席坐、使徒偕之、';
_Luk22_15='耶稣曰、我深愿于受害之先、偕尔食此节筵也、';
_Luk22_16='盖我语汝、我不复食之、迨其事应于上帝国焉、';
_Luk22_17='遂接杯祝谢、曰、取此分于尔众、';
_Luk22_18='我语汝、今而后、我不饮葡萄树所产者、迨上帝国临焉、';
_Luk22_19='又取饼祝谢、擘而予之、曰、斯乃我身、为尔捐者、尔其行此以忆我、';
_Luk22_20='餐后、取杯亦然、曰、此杯乃新约、以我血为尔流者也、';
_Luk22_21='试观卖我者、其手偕我在席也、';
_Luk22_22='人子固如所定者而逝、惟卖之者其人祸矣、';
_Luk22_23='众互问谁将为此、○';
_Luk22_24='门徒互争其中孰大、';
_Luk22_25='耶稣谓之曰、异邦之君主其治、秉权者称为恩主、';
_Luk22_26='尔则不然、尔中为大者、当若少、为首者、当若役、';
_Luk22_27='孰为大、席坐者乎、役事者乎、非席坐者大乎、然我在尔中、如役事者也、';
_Luk22_28='尔曹恒偕我于诸试中、';
_Luk22_29='我以国封尔、如我父封我然、';
_Luk22_30='俾尔在我国、饮食于我席、尔亦将居于位、鞫以色列十二支焉、';
_Luk22_31='西门、西门、撒但尝索尔曹、欲簸尔若麦、';
_Luk22_32='然我已为尔祈、使尔之信无阙、迨尔反正后、坚尔兄弟也、';
_Luk22_33='曰、主、我已备偕尔入狱蹈死矣、';
_Luk22_34='曰、彼得、我语汝、今日鸡尚未鸣、尔将三言不识我也、○';
_Luk22_35='乃谓门徒曰、我遣尔时、无囊、无袋、无履、尔有所缺乎、曰、无、';
_Luk22_36='曰、今有囊者携之、袋亦然、无刀者、卖衣买刀、';
_Luk22_37='我语汝、经所记、人视之为罪犯中人、必应于我、盖所关于我者将终也、';
_Luk22_38='门徒曰、主、有二刀于此、曰、足矣、○';
_Luk22_39='耶稣出、依然往橄榄山、其徒从之、';
_Luk22_40='至其处、谓之曰、尔其祈祷、免入于试、';
_Luk22_41='遂离之、约投石之远、屈膝祈祷、';
_Luk22_42='曰、父欤、若欲之、则将此杯去我、然非我旨、惟尔旨是成、';
_Luk22_43='有使者自天而见、壮之、';
_Luk22_44='耶稣伤痛、祈祷愈切、汗如滴血落地、';
_Luk22_45='祷毕、起就门徒、见其因忧而寐、';
_Luk22_46='谓之曰、何寝乎、起而祷、免入于试、○';
_Luk22_47='言时、众至、十二徒之一犹大者、先众而前、就耶稣、欲吻接之、';
_Luk22_48='耶稣语之曰、犹大、尔以接吻卖人子乎、';
_Luk22_49='左右见事将及、则曰、主、我侪以刀击之可乎、';
_Luk22_50='其中一人击大祭司之仆、削其右耳、';
_Luk22_51='耶稣曰、既至此、姑容之、遂扪其耳而医之、';
_Luk22_52='乃谓来攻之祭司诸长、殿司、长老曰、尔来以刃与梃、若捕盗乎、';
_Luk22_53='我日偕尔在殿、尔未伸手攻我、但今乃尔曹之时、幽暗之权矣、○';
_Luk22_54='众执耶稣、曳至大祭司宅、彼得遥从之、';
_Luk22_55='众于院中、燃火同坐、彼得亦坐其间、';
_Luk22_56='有婢见彼得向火而坐、注视之曰、此人亦偕之、';
_Luk22_57='彼得不承、曰、女乎、我不识之、';
_Luk22_58='有顷、又一人见之、曰、尔亦其党、彼得曰、人乎、非也、';
_Luk22_59='逾半时、复有一人力言曰、此人实偕之、盖加利利人也、';
_Luk22_60='彼得曰、人乎、我不识尔云何也、言时鸡即鸣、';
_Luk22_61='主回顾彼得、彼得忆主所言、曰、鸡鸣之先、尔将三言不识我、';
_Luk22_62='遂出而痛哭、○';
_Luk22_63='执耶稣者、戏而扑之、';
_Luk22_64='掩其目、问曰、试言击尔者谁、';
_Luk22_65='又以多端谤讟之、';
_Luk22_66='及旦、民之长老、祭司诸长、士子咸集、曳耶稣至公会、';
_Luk22_67='曰、尔若基督、其告我、曰、我若告尔、尔必不信、';
_Luk22_68='诘尔、尔亦不应、';
_Luk22_69='今而后、人子将坐于大权上帝之右矣、';
_Luk22_70='佥曰、然则尔为上帝子乎、曰、尔言是也、';
_Luk22_71='众曰、尚须何证、我侪由其口亲闻之矣、';
_Luk23_1='众皆起、解耶稣至彼拉多前、';
_Luk23_2='讼之曰、我见此人、诱惑我邦、禁纳税于该撒、自称为基督为王也、';
_Luk23_3='彼拉多问之曰、尔乃犹太人王乎、曰、尔言之矣、';
_Luk23_4='彼拉多谓祭司诸长与众曰、我不见此人有何辜、';
_Luk23_5='众益奋曰、彼摇动庶民、训诲遍犹太、始自加利利、以至于此、';
_Luk23_6='彼拉多闻之、问其为加利利人乎、';
_Luk23_7='既知其隶希律治下、则遣诣之、时、希律亦在耶路撒冷、○';
_Luk23_8='希律见耶稣甚喜、盖闻其事、久欲见之、且冀观其异迹、';
_Luk23_9='以多言问之、而耶稣一无所答、';
_Luk23_10='祭司诸长与士子、立而讼之甚切、';
_Luk23_11='希律与其士卒轻藐戏侮之、衣以彩服、复遣诣彼拉多、';
_Luk23_12='彼拉多与希律素相仇、是日遂相友矣、○';
_Luk23_13='彼拉多召集祭司诸长、有司、庶民、';
_Luk23_14='谓之曰、尔解此人至我、一若诱惑民者、我依尔所讼之事、于尔前鞫之、未见其有何辜、';
_Luk23_15='希律亦然、盖彼复遣之至我、可知其所行、未有当死者、';
_Luk23_17='我将笞而释之、';
_Luk23_18='众皆呼曰、去此人、为我释巴拉巴、';
_Luk23_19='夫巴拉巴、乃邑中作乱杀人、而下狱者、';
_Luk23_20='彼拉多欲释耶稣、';
_Luk23_21='复语众、众呼曰、钉之十架、钉之十架、';
_Luk23_22='彼拉多三语众曰、彼行何恶耶、我未见其有当死之辜、故将笞而释之、';
_Luk23_23='众大声切求钉之十架、而其声胜矣、';
_Luk23_24='彼拉多遂拟如其所求而行、';
_Luk23_25='释作乱杀人而下狱者、乃付耶稣于众、以徇其意、○';
_Luk23_26='曳耶稣去时、有古利奈人西门、来自田间、众执之、以十架置其身、使负之、从耶稣后、○';
_Luk23_27='民众随之、又有多妇擗而哀之、';
_Luk23_28='耶稣回顾之曰、耶路撒冷之女乎、毋为我哭、当为己及子女哭、';
_Luk23_29='盖日将至、人必曰、未妊者、未产者、未哺乳者福矣、';
_Luk23_30='其时、人将谓山曰压我、谓陵曰掩我、';
_Luk23_31='盖木之青者犹如此、枯者将若何、';
_Luk23_32='又曳二犯、将与耶稣同杀之、○';
_Luk23_33='至一处、名髑髅、钉之十架、又钉二犯、一右一左、';
_Luk23_34='耶稣曰、父欤、赦之、盖彼不知其所为也、士卒阄分其衣、';
_Luk23_35='民立而观、有司亦哂之曰、彼救他人、若为上帝所选之基督、可自救也、';
_Luk23_36='士卒亦戏之、就而予之酰、';
_Luk23_37='曰、尔若犹太人王、可自救也、';
_Luk23_38='其上有标、书曰、犹太人王、○';
_Luk23_39='同悬之犯、一谤之曰、尔非基督乎、救己及我侪也、';
_Luk23_40='一斥之曰、尔同服鞫、犹不畏上帝乎、';
_Luk23_41='我侪宜也、盖我所受、称我所行、惟斯人所行、无不韪也、';
_Luk23_42='又曰、耶稣、尔于尔国而来时、其忆我、';
_Luk23_43='耶稣曰、我诚语汝、今日尔将偕我在乐园矣、○';
_Luk23_44='时约午正、遍地晦冥、至申初、';
_Luk23_45='日无光、殿幔中裂、';
_Luk23_46='耶稣大声呼曰、父欤、我灵托尔手矣、言毕气遂绝、';
_Luk23_47='百夫长见之、归荣上帝曰、是诚义人也、';
_Luk23_48='聚观之众、历见诸事、皆拊膺而返、';
_Luk23_49='其相识者、及自加利利相随之妇、皆远立而观斯事、○';
_Luk23_50='有约瑟者、议士也、为人善且义、';
_Luk23_51='不与斯谋斯事、隶犹太之亚利马太邑、素慕上帝国者也、';
_Luk23_52='诣彼拉多、求耶稣尸、';
_Luk23_53='取之下、裹以枲布、置于石凿之墓、从未葬人者、';
_Luk23_54='时乃备节之期、安息日伊迩、';
_Luk23_55='自加利利偕来之妇随之、观其墓、及如何葬其尸、';
_Luk23_56='归备香品香膏、当安息日、遵诫而安息焉、';
_Luk24_1='七日之首日昧爽、诸妇携所备之香品至墓、';
_Luk24_2='见石已自墓辗离、';
_Luk24_3='遂入、不见主耶稣之尸、';
_Luk24_4='踌躇间、见二人旁立、衣服烨烨、';
_Luk24_5='妇惊、伏于地、二人谓之曰、胡为于死者中寻生者乎、';
_Luk24_6='彼已起、不在此矣、当忆彼在加利利时、曾语尔云、';
_Luk24_7='人子必付于罪人手、钉诸十架、三日复起、';
_Luk24_8='妇遂忆其言、';
_Luk24_9='自墓归、悉告十一徒、及诸同人、';
_Luk24_10='告使徒者、乃抹大拉之马利亚、雅各之母马利亚、及约亚拿、又有他妇偕焉、';
_Luk24_11='使徒以为虚诞而弗信、';
_Luk24_12='彼得起而趋墓、俯视其内、惟枲布而已、奇异而归、○';
_Luk24_13='是日门徒二人、往一村、名以马忤斯、去耶路撒冷约二十五里、';
_Luk24_14='互论所遇之事、';
_Luk24_15='谈论间、耶稣近而偕行、';
_Luk24_16='二人目迷、不识之、';
_Luk24_17='耶稣谓之曰、尔行时、互论者何耶、二人止步、有忧色、';
_Luk24_18='其一名革流巴对曰、尔岂独旅于耶路撒冷、不知近日所遇之事乎、';
_Luk24_19='曰、何事、曰、拿撒勒人耶稣之事也、彼乃先知、在上帝及众民前、言与行皆有大能、';
_Luk24_20='而祭司诸长与我有司付之、拟以死、钉之十架、';
_Luk24_21='惟我侪素望其为将赎以色列者、然此事之成、今已三日矣、';
_Luk24_22='惟我中数妇、使我骇异、彼黎明在墓、';
_Luk24_23='不见其尸、来告云、已见天使显见、言其生矣、';
_Luk24_24='我中数人适墓、果如其言、惟不见耶稣、';
_Luk24_25='耶稣曰、噫、无知者乎、诸先知所言、尔心何信之迟耶、';
_Luk24_26='基督受斯苦、而获其荣、不亦宜乎、';
_Luk24_27='于是自摩西始、并诸先知、凡经中所指己者、悉为之详解焉、';
_Luk24_28='将近所往之村、耶稣若将前行者、';
_Luk24_29='二人强之曰、与我偕居、盖时将暮、日已昃矣、遂入而偕居焉、';
_Luk24_30='同席时、耶稣取饼祝谢、擘而予之、';
_Luk24_31='二人目启、乃识之、忽不见、';
_Luk24_32='相语曰、途间彼与我言、且释经时、我心岂不热乎、';
_Luk24_33='即起、归耶路撒冷、见十一使徒与同人聚而言曰、';
_Luk24_34='主果复起、见于西门矣、';
_Luk24_35='二人乃述途中所遇、及擘饼识耶稣之事、○';
_Luk24_36='言时、耶稣立于其中、曰、尔曹平安、';
_Luk24_37='门徒惊惧、意所见者魂也、';
_Luk24_38='耶稣曰、尔何惊扰、心中起思议乎、';
_Luk24_39='视我手足、即我也、试扪且视、魂无骨肉、尔视我则有之、';
_Luk24_40='言此、遂以手足示之、';
_Luk24_41='门徒以喜故、而犹未信、且奇之、耶稣语之曰、于此有食物否、';
_Luk24_42='乃予之炙鱼一片、';
_Luk24_43='耶稣取之、食于其前、○';
_Luk24_44='谓之曰、此乃我素偕尔时、所语尔者云、凡摩西律、先知书、及诗篇所载指我者、悉必应也、';
_Luk24_45='遂启其聪、使悟诸经、';
_Luk24_46='曰、记有之、基督当受难、三日自死复起、';
_Luk24_47='且以其名、传改悔及赦罪之道于万邦、自耶路撒冷始焉、';
_Luk24_48='尔曹为斯事之证者、';
_Luk24_49='我遣我父所许者临尔、尔其居于圣邑、迨自上之能锡尔、';
_Luk24_50='遂引之出、至伯大尼、举手祝之、';
_Luk24_51='祝时、别众、见升于天、';
_Luk24_52='众拜之、喜甚、而归耶路撒冷、';
_Luk24_53='常在殿祝颂上帝焉、';
_Jhn1_1='元始有道、道偕上帝、道即上帝也、';
_Jhn1_2='是道元始与上帝偕也、';
_Jhn1_3='万有由之而造、凡受造者、无不由之而造焉、';
_Jhn1_4='生在其中、生者人之光也、';
_Jhn1_5='光烛于暗、而暗弗识之、';
_Jhn1_6='有上帝所遣者、名曰约翰、';
_Jhn1_7='彼来作证、即为光作证、俾众由之而信、';
_Jhn1_8='斯人非光、特为光作证耳、';
_Jhn1_9='是乃真光、普照凡入世之人、';
_Jhn1_10='其在世也、世由之而造、而世弗识之、';
_Jhn1_11='其至己所属、而属己者弗受也、';
_Jhn1_12='凡受之者、即信其名者、则赐之权、为上帝子、';
_Jhn1_13='其生也、非由血气、非由情欲、非由人意、乃由上帝也、';
_Jhn1_14='夫道成人身、寓我侪中、充乎恩宠真理、我侪见其荣、如天父独生子之荣焉、';
_Jhn1_15='约翰为之证、呼曰、我言后我来者、乃为我先、以其先我而在、即斯人也、';
_Jhn1_16='由其所充者、我侪皆有所受、即恩之有加无已矣、';
_Jhn1_17='夫律由摩西而授、恩宠真理、则由耶稣基督而来、';
_Jhn1_18='从未有见上帝者、惟在父怀之独生子表彰之、○';
_Jhn1_19='约翰之证如左、犹太人自耶路撒冷遣祭司及利未人、问之曰、尔谁也、';
_Jhn1_20='约翰承而不讳、曰、我非基督、';
_Jhn1_21='曰、然则尔为以利亚乎、曰、非也、尔为彼先知乎、曰、否、';
_Jhn1_22='曰、尔为谁、俾我可复遣我者、尔自谓何如也、';
_Jhn1_23='曰、我乃呼于野者之声云、直主之路、如先知以赛亚所言也、';
_Jhn1_24='其人乃法利赛人所遣、';
_Jhn1_25='复问之曰、尔非基督、非以利亚、非彼先知、胡为施洗耶、';
_Jhn1_26='约翰曰、我以水施洗耳、有立于尔中、尔弗识者、';
_Jhn1_27='即后我而来、我解其履带、亦弗堪焉、';
_Jhn1_28='斯事行于约但外、伯大尼地、即约翰施洗处也、○';
_Jhn1_29='翌日、约翰见耶稣来、则曰、观上帝之羔、乃负世之罪者、';
_Jhn1_30='此即我所言、后我来者乃为我先、以其先我而在也、';
_Jhn1_31='我素弗识之、但为使之显于以色列、故来以水施洗耳、';
_Jhn1_32='约翰又证之曰、我曾见圣神如鸽、自天而降、止于其上、';
_Jhn1_33='我素弗识之、惟遣我以水施洗者、语我曰、尔见圣神降而止其上者、即以圣神施洗者也、';
_Jhn1_34='我见之、而证其为上帝子也、○';
_Jhn1_35='又翌日、约翰偕二徒立、';
_Jhn1_36='见耶稣游行、则曰、观上帝之羔、';
_Jhn1_37='二徒闻其言、遂从耶稣、';
_Jhn1_38='耶稣回顾、见其从己、曰、尔何求、对曰、拉比何居、拉比、译即夫子也、';
_Jhn1_39='曰、来则见之、遂往观焉、是日与之同居、时约中正矣、';
_Jhn1_40='闻约翰言、而从耶稣者、其一乃西门彼得之弟安得烈、';
_Jhn1_41='彼先遇其兄西门曰、我侪已遇弥赛亚、译即基督、基督即抹膏之谓';
_Jhn1_42='遂引之就耶稣、耶稣顾之曰、尔乃约翰子西门、将称矶法、译即彼得、彼得即磐石之意';
_Jhn1_43='翌日、耶稣欲往加利利、遇腓力、谓之曰、从我、';
_Jhn1_44='腓力者、伯赛大人也、与安得烈彼得同邑、';
_Jhn1_45='腓力遇拿但业曰、摩西律及先知所载者、我侪已遇之、即约瑟之子、拿撒勒人耶稣也、';
_Jhn1_46='拿但业曰、善者能出自拿撒勒乎、腓力曰、来观之、';
_Jhn1_47='耶稣见拿但业至、指之曰、是诚以色列人、无诡谲者、';
_Jhn1_48='拿但业曰、何由知我乎、曰、腓力未呼尔、尔在无花果树下、我已见之矣、';
_Jhn1_49='拿但业曰、夫子、尔乃上帝子、以色列王也、';
_Jhn1_50='耶稣曰、因我言于无花果树下见尔、尔即信乎、尔将见尤大于此者、';
_Jhn1_51='又曰、我诚语汝、尔将见天开、上帝之使陟降于人子上矣、';
_Jhn2_1='第三日、加利利之迦拿有婚筵、耶稣之母在焉、';
_Jhn2_2='耶稣与其徒、亦见招赴筵、';
_Jhn2_3='酒罄、耶稣之母语之曰、酒无矣、';
_Jhn2_4='耶稣曰、媪欤、我与尔何与、我时未至也、';
_Jhn2_5='其母谓诸仆曰、凡彼语尔者、其行之、';
_Jhn2_6='依犹太人之洁礼、设石瓮六、各容水二三桶、';
_Jhn2_7='耶稣谓仆曰、以水盈瓮、遂盈之至口、';
_Jhn2_8='又曰、挹之、授司筵者、遂授之、';
_Jhn2_9='司筵者尝之、已变酒矣、不知奚自、惟挹水之仆知之、司筵者呼新郎、';
_Jhn2_10='曰、凡人先设旨酒、至客酣、方进次者、惟尔留旨酒至今矣、';
_Jhn2_11='此耶稣诸异迹之始、行于加利利之迦拿、而显其荣、其徒信之、○';
_Jhn2_12='厥后、偕其母及兄弟门徒、下至迦百农、居不数日、○';
_Jhn2_13='犹太人逾越节伊迩、耶稣上耶路撒冷、';
_Jhn2_14='见殿中有鬻牛羊鸽者、并有兑钱者坐焉、';
_Jhn2_15='遂以绳为鞭、悉逐牛羊出殿、倾兑钱者之金、倒其几、';
_Jhn2_16='谓鬻鸽者曰、携之去、勿以我父室为贸易室也、';
_Jhn2_17='其徒忆经所载云、为尔室焦灼、几灭没我矣、';
_Jhn2_18='犹太人曰、尔既为此、则以何异迹示我、';
_Jhn2_19='耶稣曰、尔毁此殿、我三日必建之、';
_Jhn2_20='曰、此殿之建、历四十有六年、尔三日将建之乎、';
_Jhn2_21='耶稣之言、乃以身喻殿也、';
_Jhn2_22='迨其自死而起、门徒忆其曾有是言、遂信经及耶稣之言焉、○';
_Jhn2_23='当逾越节、耶稣在耶路撒冷、多有见其所行之异迹、而信其名者、';
_Jhn2_24='但耶稣不以己托之、因其知人也、';
_Jhn2_25='无须人证乎人、自知其内蕴矣、';
_Jhn3_1='有法利赛人尼哥底母者、犹太宰也、';
_Jhn3_2='夜诣耶稣曰、夫子、我侪知尔为师、自上帝而来、盖尔所行之异迹、非上帝与偕、无能行者、';
_Jhn3_3='耶稣曰、我诚语汝、人非更生、不能见上帝国也、';
_Jhn3_4='尼哥底母曰、人既老、奚能生、能再入母胎而生耶、';
_Jhn3_5='耶稣曰、我诚语汝、人非由水与圣神而生、不能入上帝国、';
_Jhn3_6='由肉而生者、肉也、由神而生者、神也、';
_Jhn3_7='我语尔必更生、勿以为奇、';
_Jhn3_8='夫风任意而吹、尔闻其声、不知其何来何往、凡由圣神生者、亦若是、';
_Jhn3_9='尼哥底母曰、安有此乎、';
_Jhn3_10='耶稣曰、尔为以色列之师、犹未知此乎、';
_Jhn3_11='我诚语汝、我侪言所知、证所见、而尔曹不受我证焉、';
_Jhn3_12='我言属地者、尔尚弗信、若言属天者、尔讵信乎、';
_Jhn3_13='从未有升天者、惟自天而降、即在天之人子耳、';
_Jhn3_14='摩西举蛇于野、人子亦必如是见举、';
_Jhn3_15='致凡信之者、于彼而有永生、○';
_Jhn3_16='盖上帝爱世、至赐其独生子、俾凡信之者、免沦亡而有永生、';
_Jhn3_17='因上帝遣子入世、非以鞫世、乃令由之获救、';
_Jhn3_18='信之者不受鞫、不信者已鞫矣、以其未信上帝独生子之名也、';
_Jhn3_19='是鞫也、因光临世、而人爱暗愈于光、以其行恶也、';
_Jhn3_20='盖凡为恶者、恶光、而不就之、恐其所行见责、';
_Jhn3_21='惟行真理者就光、以彰其行乃遵上帝而行焉、○';
_Jhn3_22='厥后、耶稣与其徒至犹太地、居而施洗、';
_Jhn3_23='约翰亦施洗于近撒冷之哀嫩、以其地多水也、众至而受洗焉、';
_Jhn3_24='盖约翰尚未下狱也、';
_Jhn3_25='其徒与一犹太人辩洁礼、';
_Jhn3_26='遂诣约翰曰、夫子、昔偕尔于约但外、尔所证者、今施洗、而人皆就之、';
_Jhn3_27='约翰曰、非由天授、人则无所能受、';
_Jhn3_28='尔曹证之、我曾言我非基督、乃奉遣于其前耳、';
_Jhn3_29='娶新妇者、新郎也、新郎之友立而听之、闻其声则喜甚、故我此喜满盈矣、';
_Jhn3_30='彼必兴、我必衰、';
_Jhn3_31='自上来者在万有上、自地者属地、所言者亦属地、自天来者在万有上、';
_Jhn3_32='其所证者、乃其所见所闻、而无人受其证、';
_Jhn3_33='受其证者、如已钤印、证上帝为真矣、';
_Jhn3_34='上帝所遣者、言上帝之言、盖上帝赐圣神无限量也、';
_Jhn3_35='父爱子、以万有付其手、';
_Jhn3_36='信子者有永生、不顺子者弗得生、上帝之怒止其上矣、';
_Jhn4_1='主知法利赛人闻己招徒施洗、多于约翰、';
_Jhn4_2='实则耶稣非自施洗、乃其徒也、';
_Jhn4_3='遂去犹太、复往加利利、';
_Jhn4_4='必经撒玛利亚、';
_Jhn4_5='至其一邑名叙加、近雅各予其子约瑟之田、';
_Jhn4_6='雅各井在焉、耶稣行倦、傍井而坐、时约日中、';
_Jhn4_7='有撒玛利亚之妇来汲水、耶稣谓之曰、饮我、';
_Jhn4_8='盖其徒入邑市食也、';
_Jhn4_9='妇曰、尔犹太人也、胡为求饮于我撒玛利亚妇乎、盖犹太人与撒玛利亚人、不相往来也、';
_Jhn4_10='耶稣曰、尔若知上帝之赐、及语尔饮我者为谁、尔必求之、则以活水予尔、';
_Jhn4_11='妇曰、主无汲器、井又深、何由得活水耶、';
_Jhn4_12='我祖雅各、遗我此井、彼与其子及畜曾饮之、尔岂大于彼乎、';
_Jhn4_13='耶稣曰、饮此水者将复渴、';
_Jhn4_14='惟饮我所予之水者、永不渴、盖我所予之水、将于其中为泉、涌至永生、';
_Jhn4_15='妇曰、主、请以此水予我、俾我不渴、无庸远来以汲矣、';
_Jhn4_16='耶稣曰、往呼尔夫来此、';
_Jhn4_17='妇曰、我无夫、耶稣曰、尔言无夫、然也、';
_Jhn4_18='盖尔曾有五夫、今所有者非尔夫、尔言诚是、';
_Jhn4_19='妇曰、主、我视尔为先知、';
_Jhn4_20='我祖崇拜于此山、惟尔曹言当拜之地在耶路撒冷、';
_Jhn4_21='耶稣曰、妇欤、宜信我、时至、尔曹拜父、不在此山、亦不在耶路撒冷、';
_Jhn4_22='尔曹拜所不知者、我侪拜所知者、盖拯救出自犹太人也、';
_Jhn4_23='时将至、今是矣、诚于崇拜者、将以神以诚拜父、盖父欲如是者拜之、';
_Jhn4_24='上帝乃神、拜之者、必以神以诚拜之也、';
_Jhn4_25='妇曰、我知弥赛亚称基督者将至、至则以万事告我侪、';
_Jhn4_26='耶稣曰、我是也、即与尔言者也、○';
_Jhn4_27='门徒至、异其与妇言、但无人云尔奚求、胡为与妇言耶、';
_Jhn4_28='妇遂舍瓶入邑、语众曰、';
_Jhn4_29='试往观之、有一人焉、我素行者、彼悉言之、得毋基督乎、';
_Jhn4_30='众即出邑就耶稣、';
_Jhn4_31='适门徒请曰、夫子食哉、';
_Jhn4_32='耶稣曰、我有粮以食、尔所不知者、';
_Jhn4_33='门徒相语曰、有供其食者乎、';
_Jhn4_34='耶稣曰、行遣我者之旨、而毕其功、即我之粮也、';
_Jhn4_35='尔岂不曰、尚有四月而获时至乎、我语汝、举目视田、已黄待获矣、';
_Jhn4_36='获者得值、积实至永生、俾播者获者同乐也、';
_Jhn4_37='谚云、彼播此获、于斯诚然、';
_Jhn4_38='我遣尔获尔所未劳者、他人劳之、尔继其劳而享焉、○';
_Jhn4_39='属其邑之撒玛利亚人多信之、以妇证云、我素行者、彼悉言之、';
_Jhn4_40='故撒玛利亚人就之、求其偕居、遂留二日、';
_Jhn4_41='因其言而信者尤众、';
_Jhn4_42='谓妇曰、今我侪非以尔言而信、乃亲聆之、知其诚为救世者也、○';
_Jhn4_43='越二日、耶稣去彼、往加利利、';
_Jhn4_44='盖自证先知在故土不见尊也、';
_Jhn4_45='至加利利、加利利人纳之、因若辈亦赴节筵、见其在耶路撒冷节筵时所行之事也、○';
_Jhn4_46='耶稣复至加利利之迦拿、即其以水变酒之处、有王臣某、其子病于迦百农、';
_Jhn4_47='闻耶稣自犹太至加利利、遂诣之、求往医其子、因濒死矣、';
_Jhn4_48='耶稣曰、不见异迹奇事、尔曹必不信也、';
_Jhn4_49='王臣曰、主、我子尚未死、请往焉、';
_Jhn4_50='曰、往哉、尔子生矣、其人信耶稣之言而往、';
_Jhn4_51='行时、其仆迎之、言其子生矣、';
_Jhn4_52='问其病瘳于何时、对曰、日昨未刻热退、';
_Jhn4_53='父知即耶稣言尔子生之时、于是己及举家皆信焉、';
_Jhn4_54='耶稣自犹太至加利利、所行异迹、此其二也、';
_Jhn5_1='厥后、值犹太人节期、耶稣上耶路撒冷、○';
_Jhn5_2='在耶路撒冷近羊门有池、希伯来音曰毕士大、有五廊焉、';
_Jhn5_4='中卧病者、瞽者、跛者、血枯者、甚众、';
_Jhn5_5='有负病三十八年者在彼、';
_Jhn5_6='耶稣见其卧、知其病已久、谓之曰、尔欲愈乎、';
_Jhn5_7='病者曰、主、水涌时、无人掖我入池、逮我至、他人先我下矣、';
_Jhn5_8='曰、起、取尔榻而行、';
_Jhn5_9='其人即愈、取榻而行、○';
_Jhn5_10='是日、乃安息日、犹太人谓病愈者曰、兹乃安息日、尔取榻非宜也、';
_Jhn5_11='曰、愈我者云、取尔榻而行、';
_Jhn5_12='曰、语尔取榻而行者谁也、';
_Jhn5_13='病愈者不知为谁、盖耶稣以其地人众、而退避矣、';
_Jhn5_14='厥后、耶稣遇之于殿、曰、尔愈矣、勿复干罪、恐所遭者尤甚、';
_Jhn5_15='其人往告犹太人、愈之者耶稣也、';
_Jhn5_16='犹太人以耶稣于安息日行是、故窘迫之、';
_Jhn5_17='耶稣曰、我父至今行事、我亦行之、';
_Jhn5_18='故犹太人益欲杀耶稣、因其不仅犯安息日、且称上帝为父、以己匹上帝也、○';
_Jhn5_19='耶稣曰、我诚语汝、子不见父行之、己则无所能行、凡父所行者、子亦如是行之也、';
_Jhn5_20='盖父爱子、悉以己所行者示之、且将以大于此者示之、令尔奇异焉、';
_Jhn5_21='父如何起死者而苏之、子亦如是苏其所欲者、';
_Jhn5_22='父不鞫人、悉以鞫悉子、';
_Jhn5_23='俾众敬子如敬父、不敬子者、不敬遣子之父也、';
_Jhn5_24='我诚语汝、听我言而信遣我者、其人有永生、不至见鞫、乃已出死入生矣、';
_Jhn5_25='我诚语汝、时将至、今是矣、死者将闻上帝子之声、而闻者生焉、';
_Jhn5_26='盖父于己有生、其赐子亦如是于己有生、';
_Jhn5_27='且赐之权行鞫、以其为人子也、';
_Jhn5_28='勿以此为奇、时至、凡在墓中者、将闻其声而出、';
_Jhn5_29='行善者复起得生、行恶者复起见鞫、○';
_Jhn5_30='我于己无所能行、惟依所闻而鞫、我鞫乃义、以我不求己旨、惟求遣我者之旨耳、';
_Jhn5_31='我若自证、则我证非真、';
_Jhn5_32='别有证我者、我知其证我之证乃真、';
_Jhn5_33='尔曾遣人诣约翰、彼为真理作证、';
_Jhn5_34='然我受证、非由于人、第言此、俾尔得救耳、';
_Jhn5_35='彼乃灯、燃且明也、尔暂喜其光、';
_Jhn5_36='然我所有之证、大于约翰者、盖父委我以成之事、即我所行者、证我为父所遣也、';
_Jhn5_37='且遣我之父、已为我证也、尔从未闻其声、亦未见其形、';
_Jhn5_38='不存其道于尔衷、盖其所遣者、尔不信之也、';
_Jhn5_39='尔探索诸经、意其中有永生、而证我者即此也、';
_Jhn5_40='然尔弗欲就我以得生、';
_Jhn5_41='我不受荣于人、';
_Jhn5_42='但知尔曹无上帝之爱于尔衷焉、';
_Jhn5_43='我以我父之名而来、而尔弗纳、若他人以己名而来、尔将纳之、';
_Jhn5_44='尔互相受荣、而不求自唯一上帝而来之荣、讵能信乎、';
_Jhn5_45='勿意我将讼尔于父、有讼尔者、即尔所向望之摩西也、';
_Jhn5_46='尔若信摩西、则必信我、因其所书者指我、若不信其书、讵能信我言哉、';
_Jhn6_1='厥后、耶稣渡加利利海、即提比哩亚海、';
_Jhn6_2='从者甚众、因见其行异迹于病者也、';
_Jhn6_3='耶稣登山、偕其徒而坐、';
_Jhn6_4='犹太人之逾越节伊迩、';
_Jhn6_5='耶稣举目、见就之者甚众、语腓力曰、我侪何由市饼、以食斯众乎、';
_Jhn6_6='言此、乃试之、盖自知将何为也、';
_Jhn6_7='腓力曰、以二十金之饼、使各得少许、亦不足也、';
_Jhn6_8='门徒之一、西门彼得之弟安得烈曰、';
_Jhn6_9='有童子携麰麦饼五、小鱼二、然于斯众奚济乎、';
_Jhn6_10='耶稣曰、令众坐、其地多草、众遂坐、数约五千、';
_Jhn6_11='于是耶稣取饼祝谢、分予坐者、鱼亦然、如众所愿、';
_Jhn6_12='既饱、耶稣谓其徒曰、拾其屑、勿使有遗、';
_Jhn6_13='遂拾五麰麦饼之屑、众食而余者、盈筐十二、';
_Jhn6_14='众见其所行之异迹、曰、是诚临世之先知也、○';
_Jhn6_15='耶稣知众将至、强之为王、遂复退、独入于山、○';
_Jhn6_16='及暮、其徒至海滨、';
_Jhn6_17='登舟欲济、往迦百农、既暝、耶稣尚未至、';
_Jhn6_18='风烈波扬、';
_Jhn6_19='门徒鼓棹、约行十里有奇、见耶稣履海近舟、则惧、';
_Jhn6_20='耶稣曰、我也、勿惧、';
_Jhn6_21='门徒欣然接之登舟、而舟倏至所往之处、○';
_Jhn6_22='翌日、众立彼岸、见有一艇、别无他舟、且见耶稣未偕其徒登舟、惟门徒独往、';
_Jhn6_23='然有数艇来自提比哩亚、近主祝饼食众之处、';
_Jhn6_24='众见耶稣与其徒皆未在兹、遂登其艇、抵迦百农寻之、';
_Jhn6_25='遇于海之彼岸、则曰、夫子、何时至此、';
_Jhn6_26='耶稣曰、我诚语汝、尔寻我、非为见异迹、乃为食饼而饱耳、';
_Jhn6_27='勿为将坏之粮而劳、宜为存至永生之粮而劳、即人子将予尔者、盖父上帝已印之矣、';
_Jhn6_28='众曰、我侪当何为以作上帝之工乎、';
_Jhn6_29='耶稣曰、信其所遣者、即上帝之工也、';
_Jhn6_30='众曰、尔行何异迹、使我见而信尔乎、尔何所为乎、';
_Jhn6_31='昔我祖食玛那于野、记有之、主以自天之饼食之、';
_Jhn6_32='耶稣曰、我诚语汝、非摩西赐尔自天之饼、乃我父以自天之真饼赐尔也、';
_Jhn6_33='盖上帝之饼、乃降自天、以生赐世者也、';
_Jhn6_34='佥曰、主欤、常以斯饼赐我、';
_Jhn6_35='耶稣曰、我乃维生之饼、就我者必不饥、信我者永不渴、';
_Jhn6_36='然我曾语尔、尔见我而犹弗信也、';
_Jhn6_37='凡父予我者、必就我、就我者、我必不弃之、';
_Jhn6_38='盖我降自天、非行己旨、乃行遣我者之旨、';
_Jhn6_39='凡所予我者、我弗失、而末日复起之、此遣我者之旨也、';
_Jhn6_40='凡见子而信之者、有永生、末日我将复起之、此我父之旨也、○';
_Jhn6_41='犹太人因耶稣言我乃自天而降之饼、遂訾议之、';
_Jhn6_42='曰、此非约瑟之子耶稣乎、其父母乃我所识者、今何言自天而降耶、';
_Jhn6_43='耶稣曰、毋相訾议也、';
_Jhn6_44='非遣我之父引之、无人能就我、就我者、我于末日复起之、';
_Jhn6_45='先知载云、众将蒙上帝之训焉、凡听于父而学之者、则就我、';
_Jhn6_46='非谓有人见父、惟来自上帝者见之耳、';
_Jhn6_47='我诚语汝、信者有永生、';
_Jhn6_48='我乃维生之饼、';
_Jhn6_49='尔祖食玛那于野、亦死焉、';
_Jhn6_50='食而不死者、天降之饼也、';
_Jhn6_51='我乃维生之饼、自天而降、人食之则永生、我所将予之饼、即我之肉、为世之生而予者也、○';
_Jhn6_52='犹太人遂争论曰、斯人焉能以其肉食我乎、';
_Jhn6_53='耶稣曰、我诚语汝、非食人子之肉、而饮其血、则尔衷无生矣、';
_Jhn6_54='食我肉、饮我血者、有永生、我于末日复起之、';
_Jhn6_55='盖我肉诚为食、我血诚为饮也、';
_Jhn6_56='食我肉、饮我血者、居我中、我亦居彼中焉、';
_Jhn6_57='维生之父遣我、我因父而生、食我者亦如是、因我而生、';
_Jhn6_58='此乃自天而降之饼、非如列祖食玛那而死、食此饼者、必永生也、';
_Jhn6_59='此耶稣在迦百农会堂、训诲而言也、○';
_Jhn6_60='其徒闻之、多云、难哉斯言、谁能听之、';
_Jhn6_61='耶稣心知其徒缘此訾议、则曰、斯言踬尔耶、';
_Jhn6_62='设见人子升于故处、则何如、';
_Jhn6_63='畀生者神也、肉无益、我所语尔之言、神也、生也、';
_Jhn6_64='然尔中有弗信者矣、盖耶稣自始即知弗信者为谁、卖己者为谁也、';
_Jhn6_65='又曰、故我尝语尔、非父予之、无人能就我也、○';
_Jhn6_66='由是其徒多退、不复从之、';
_Jhn6_67='耶稣谓十二徒曰、尔曹亦欲去乎、';
_Jhn6_68='西门彼得对曰、主有永生之道、吾谁与归、';
_Jhn6_69='我侪已信、且知尔为上帝之圣者、';
_Jhn6_70='耶稣曰、我非选尔十有二人乎、而尔中之一乃魔也、';
_Jhn6_71='言此、乃指加略人西门之子犹大、十二徒之一、将卖耶稣者也、';
_Jhn7_1='厥后、耶稣游行加利利、不欲行于犹太、以犹太人欲杀之、';
_Jhn7_2='犹太人之构庐节伊迩、';
_Jhn7_3='其兄弟谓之曰、去此、往犹太、俾尔徒亦见尔所行、';
_Jhn7_4='未有欲自显、而行于隐者也、尔若行此、宜自显于世矣、';
_Jhn7_5='盖其兄弟亦未之信也、';
_Jhn7_6='耶稣曰、我时尚未至、尔时恒便、';
_Jhn7_7='世不能恶尔而恶我、以我证其恶行也、';
_Jhn7_8='尔何赴节、我犹不赴焉、以我时未至也、';
_Jhn7_9='言此、则仍居加利利、○';
_Jhn7_10='迨其兄弟赴节、耶稣亦往、非显然、乃若隐然者、';
_Jhn7_11='犹太人于节期寻之曰、彼安在乎、';
_Jhn7_12='众多窃议之、或曰善人也、或曰否、乃惑众耳、';
_Jhn7_13='然无明言之者、惧犹太人故也、○';
_Jhn7_14='节期中、耶稣上殿训诲、';
_Jhn7_15='犹太人奇之曰、斯人未学、何由识书乎、';
_Jhn7_16='耶稣曰、我之训非由己、乃由遣我者也、';
_Jhn7_17='人苟愿行其旨、必知斯训、或由上帝、或我由己而言矣、';
_Jhn7_18='由己言者、求己之荣、惟求遣之者之荣、斯人乃诚、其衷无不义也、';
_Jhn7_19='摩西非以律授尔乎、第尔中无一行律者、何为欲杀我耶、';
_Jhn7_20='众曰、尔患鬼矣、谁欲杀尔、';
_Jhn7_21='耶稣曰、我曾行一事、尔皆奇之、';
_Jhn7_22='夫摩西授尔割礼、然非由摩西、乃由列祖、故安息日、尔行割于人、';
_Jhn7_23='人于安息日受割、免违摩西之律、而我于安息日使人痊愈、尔遂怒我乎、';
_Jhn7_24='勿鞫以貌、惟鞫以义、○';
_Jhn7_25='耶路撒冷人有云、此非众所欲杀者乎、';
_Jhn7_26='今彼侃侃而谈、无与之言者、有司诚知其为基督乎、';
_Jhn7_27='然我侪知斯人所自、而基督至、无知其所自者、';
_Jhn7_28='故耶稣于殿训诲、呼曰、尔知我、亦知我所自、我非擅至、遣我者乃真、尔不知之、';
_Jhn7_29='惟我知之、以我由之而来、而彼遣我也、';
_Jhn7_30='众遂欲执之、但无着手者、以其时未至也、';
_Jhn7_31='众中多信之、曰、基督至、其行异迹、多于斯人乎、';
_Jhn7_32='法利赛人闻众议如此、遂与祭司诸长遣役执之、';
_Jhn7_33='耶稣曰、我犹暂偕尔、后归遣我者、';
_Jhn7_34='尔将寻我不遇、我所在、尔弗能至、';
_Jhn7_35='犹太人相语曰、彼将何往、使我不遇耶、岂往散处于希利尼人中者、而训希利尼人乎、';
_Jhn7_36='其言寻我不遇、我所在、尔弗能至、是何言欤、○';
_Jhn7_37='于节之末日、即大日也、耶稣立而呼曰、人若渴、宜就我饮、';
_Jhn7_38='信我者、如经所言、将有活水之川、由其腹而流焉、';
_Jhn7_39='耶稣此言、指信之者将受之圣神、盖圣神尚未降、因耶稣未荣也、';
_Jhn7_40='众闻斯言、或曰、是诚彼先知也、';
_Jhn7_41='或曰、是乃基督、或曰、基督岂出自加利利乎、';
_Jhn7_42='经不云、基督出于大卫之裔、自伯利恒、即大卫所居之乡乎、';
_Jhn7_43='众遂因之纷争、';
_Jhn7_44='中有欲执之者、但无人着手耳、○';
_Jhn7_45='役复祭司诸长、及法利赛人、佥曰、何不曳之来乎、';
_Jhn7_46='对曰、从未有人若是而言也、';
_Jhn7_47='法利赛人曰、尔亦为所惑乎、';
_Jhn7_48='有司与法利赛人、有信之者乎、';
_Jhn7_49='但此众不识律、见诅矣、';
_Jhn7_50='中有尼哥底母、即昔诣耶稣者、谓之曰、';
_Jhn7_51='未听其言、不识其所为、而鞫之、岂我律乎、';
_Jhn7_52='众曰、尔亦出自加利利乎、可考而知、无先知自加利利起也、○';
_Jhn7_53='众乃归、';
_Jhn8_1='耶稣往橄榄山、';
_Jhn8_2='昧爽返于殿、民咸就之、乃坐而训焉、';
_Jhn8_3='士子与法利赛人、曳一行淫时见执之妇、置于中、';
_Jhn8_4='谓耶稣曰、夫子、此妇适行淫时见执、';
_Jhn8_5='若是之妇、摩西律命以石击之、尔意云何、';
_Jhn8_6='此言乃试耶稣、欲得所以讼之、耶稣鞠躬以指画地、';
_Jhn8_7='众问不已、耶稣起曰、尔中无罪者、可先以石击之、';
_Jhn8_8='复鞠躬画地、';
_Jhn8_9='众闻之、自长至幼、一一皆出、惟遗耶稣、妇犹立于前、';
_Jhn8_10='耶稣起、谓之曰、妇欤、其人安在、无罪尔者乎、';
_Jhn8_11='妇曰、主、无之、曰、我亦不尔罪、去之、勿再犯也、○';
_Jhn8_12='耶稣复语众曰、我乃世之光、从我者、不行于暗、必有维生之光、';
_Jhn8_13='法利赛人曰、尔自证、其证非真、';
_Jhn8_14='耶稣曰、我虽自证、其证乃真、盖我自知何来何往、而尔不知也、';
_Jhn8_15='尔以貌判人、我弗判也、';
_Jhn8_16='设我判之、其判乃真、以我非独在、乃偕遣我之父也、';
_Jhn8_17='尔律载云、二人之证为真、';
_Jhn8_18='我自证、遣我之父亦证焉、';
_Jhn8_19='众曰、尔父安在、耶稣曰、尔不识我、亦不识我父、若识我、亦必识我父矣、';
_Jhn8_20='此乃耶稣训于殿、在库前所言、无人执之、以其时未至也、○';
_Jhn8_21='耶稣又曰、我往矣、尔将寻我、而必死于尔罪、我往之所、尔不能至、';
_Jhn8_22='犹太人曰、其言我往之所、尔不能至、得毋自戕乎、';
_Jhn8_23='耶稣曰、尔属下、我属上、尔属斯世、我非属斯世、';
_Jhn8_24='故曰、尔必死于尔罪、若不信我之为彼、或指耶和华而言即自有者之意则死于尔罪必矣、';
_Jhn8_25='众曰、尔为谁、曰、即我自始所言于尔者、';
_Jhn8_26='我有多端议尔、判尔、惟遣我者乃真、我以闻于彼者、语于世也、';
_Jhn8_27='众不知其指父而言、';
_Jhn8_28='耶稣曰、尔举人子时、将知我之为彼、非自擅而行、乃依父训我者言之耳、';
_Jhn8_29='遣我者偕我、不遣我独在、以我常行其所悦也、';
_Jhn8_30='耶稣言此、人多信之、○';
_Jhn8_31='遂谓信己之犹太人曰、尔若恒于我道、则诚我徒也、';
_Jhn8_32='尔将识真理、而真理将释尔、';
_Jhn8_33='众曰、我侪亚伯拉罕之裔、从未为人奴、何释之云、';
_Jhn8_34='曰、我诚语汝、凡干罪者、即罪之奴、';
_Jhn8_35='夫奴不永居于家、而子永居焉、';
_Jhn8_36='若子释尔、则诚释矣、';
_Jhn8_37='我知尔为亚伯拉罕之裔、然尔欲杀我、因我道不容于尔衷也、';
_Jhn8_38='我所见于我父、我即言之、尔所闻于尔父、尔即行之、';
_Jhn8_39='众曰、亚伯拉罕乃我父也、耶稣曰、尔若亚伯拉罕之子、必行亚伯拉罕之行矣、';
_Jhn8_40='我以闻于上帝之真理语尔、而尔今欲杀我、此非亚伯拉罕所行也、';
_Jhn8_41='尔行尔父之行耳、众曰、我非由淫而生、我有一父、即上帝也、';
_Jhn8_42='耶稣曰、若上帝为尔父、则必爱我、盖我出自上帝、非自擅而至、乃上帝所遣、';
_Jhn8_43='尔何不达我言乎、不能听我道故也、';
_Jhn8_44='尔由尔父、即魔也、尔父之欲、尔欲行之、彼自始为杀人者、不立于真理、以其衷无真理也、其言诳、乃由己而言、盖彼为诳者、且为诳者之父、';
_Jhn8_45='尔不信我、以我言真理也、';
_Jhn8_46='尔中谁以罪拟我乎、我言真理、尔何不信我耶、';
_Jhn8_47='由上帝者、听上帝之言、尔非由上帝、故弗听也、';
_Jhn8_48='犹太人曰、我言尔为撒玛利亚人、且患鬼、岂不然乎、';
_Jhn8_49='耶稣曰、我非患鬼、乃尊我父、而尔侮我耳、';
_Jhn8_50='我不求己荣、有一求我荣者、且行鞫焉、';
_Jhn8_51='我诚语汝、人守我道、永不见死、';
_Jhn8_52='犹太人曰、今我知尔患鬼、亚伯拉罕死、诸先知亦死、而尔曰人守我道、永不见死、';
_Jhn8_53='尔岂大于我父亚伯拉罕乎、彼已死、诸先知亦死、尔自居何等耶、';
_Jhn8_54='耶稣曰、我若自荣、我荣则无矣、荣我者乃我父、即尔所言尔之上帝也、';
_Jhn8_55='尔未尝识之、而我识之、若云不识、则诳如尔矣、惟我识之、而守其道、';
_Jhn8_56='尔父亚伯拉罕欣然冀见我之日、见之则喜、';
_Jhn8_57='犹太人曰、尔年未五旬、岂见亚伯拉罕乎、';
_Jhn8_58='耶稣曰、我诚语汝、未有亚伯拉罕之先、即有我矣、';
_Jhn8_59='众取石欲击之、耶稣潜而出殿、';
_Jhn9_1='耶稣行时、见有生而瞽者、';
_Jhn9_2='门徒问曰、夫子、斯人生而瞽、谁获罪欤、斯人乎、抑其父母乎、';
_Jhn9_3='耶稣曰、非斯人获罪、亦非其父母、惟于彼以显上帝作为耳、';
_Jhn9_4='时尚昼、我侪必行遣我者之行、夜至、则无人能行矣、';
_Jhn9_5='我在世、乃世之光、';
_Jhn9_6='言竟、则唾于地、以唾和泥、涂瞽者之目、';
_Jhn9_7='谓之曰、往洗于西罗亚池、西罗亚译即奉遣也、其人往洗之、得见而反、';
_Jhn9_8='邻人与素见其为乞者曰、此非坐而乞者乎、';
_Jhn9_9='或曰、然、或曰、否、似之耳、其人曰、我是也、';
_Jhn9_10='众曰、尔目何以启、';
_Jhn9_11='曰、有耶稣者、和泥涂我目、令我洗于西罗亚池、我往洗之、即明矣、';
_Jhn9_12='众曰、其人安在、曰、不知也、○';
_Jhn9_13='众引素瞽者诣法利赛人、';
_Jhn9_14='耶稣和泥启其目之日、乃安息日也、';
_Jhn9_15='法利赛人亦问其何以得明、对曰、彼置泥于我目、我洗而明也、';
_Jhn9_16='法利赛人有曰、斯人不守安息日、非由上帝也、或曰、罪人何能行如是异迹乎、众遂分党、';
_Jhn9_17='复谓瞽者曰、彼既启尔目、尔谓其为何如人、曰、先知也、';
_Jhn9_18='犹太人不信其素为瞽而复明、遂呼其父母、';
_Jhn9_19='问曰、此乃尔子、尔言生而瞽者乎、今何以得见耶、';
_Jhn9_20='其父母曰、彼为我子、生而瞽者、我所知也、';
_Jhn9_21='但今何以得见、我则不知、谁启其目、我亦不知、彼长矣、可问之、将自言也、';
_Jhn9_22='父母言此、惧犹太人也、因犹太人约定、有认耶稣为基督者、必出之于会堂、';
_Jhn9_23='故其父母曰、彼长矣、可问之、';
_Jhn9_24='其曹又呼素瞽者曰、尔宜归荣上帝、我知斯人乃罪人也、';
_Jhn9_25='曰、其为罪人与否、我不知也、惟知一事、即我昔瞽今见耳、';
_Jhn9_26='众问之曰、彼于尔何为、如何启尔目、';
_Jhn9_27='曰、我已告尔、尔弗听、何复欲听之、尔亦欲为其徒乎、';
_Jhn9_28='众诟之曰、尔乃其徒、我侪摩西徒也、';
_Jhn9_29='上帝谕摩西、我侪知之、但不知斯人奚自、';
_Jhn9_30='曰、斯亦奇矣、彼启我目、而尔不知其奚自耶、';
_Jhn9_31='我知上帝不听罪人、惟崇拜上帝而行其旨者、乃听之、';
_Jhn9_32='伊古以来、未闻有启生而瞽者之目也、';
_Jhn9_33='斯人若非由上帝、则无能为也、';
_Jhn9_34='众曰、尔通体生于罪中、反教我乎、遂逐之、○';
_Jhn9_35='耶稣闻其见逐、遇之、曰、尔信上帝子乎、';
_Jhn9_36='曰、主、彼为谁、俾我信之、';
_Jhn9_37='耶稣曰、尔已见之、与尔言者是也、';
_Jhn9_38='曰、主、我信矣、遂拜之、';
_Jhn9_39='耶稣曰、我为鞫入世、使不见者得见、而见者反瞽也、';
_Jhn9_40='同在之法利赛人问之曰、我侪亦瞽乎、';
_Jhn9_41='耶稣曰、尔若瞽、则无罪、今云我见、尔罪尚在焉、';
_Jhn10_1='我诚语汝、入羊牢不由其门、而逾自他处者、窃也、盗也、';
_Jhn10_2='由门入者、羊牧也、';
_Jhn10_3='司门者为之启、羊听其声、遂以名呼其羊、引之出、';
_Jhn10_4='既悉出之、则先之行、羊从之、以识其声也、';
_Jhn10_5='不从他人而避之、不识其声也、';
_Jhn10_6='耶稣以斯喻语之、众不知其云何、○';
_Jhn10_7='故耶稣又曰、我诚语汝、我即羊之门、';
_Jhn10_8='凡先我来者、窃也、盗也、羊弗之听、';
_Jhn10_9='我即门也、由我入者、必得救、且出入而得刍、';
_Jhn10_10='窃者至、无非以窃、以杀、以灭、我至、乃使之有生、且有余裕焉、';
_Jhn10_11='我乃善牧、善牧者为羊舍生、';
_Jhn10_12='佣者、非牧也、羊非己有、见狼至、则弃而逃、狼攫而散之、';
_Jhn10_13='佣者之逃、以其为佣、不顾羊耳、';
_Jhn10_14='我乃善牧、我识属己者、属己者亦识我、';
_Jhn10_15='犹父识我、我识父然、我且为羊舍生、';
_Jhn10_16='我别有羊、非属此牢者、亦必引之、彼将听我声、则为一群一牧矣、';
_Jhn10_17='父爱我、以我舍生、俾复取之、';
_Jhn10_18='我生无夺之者、乃我自舍之也、我有权舍之、亦有权复之、斯命我已受于我父矣、○';
_Jhn10_19='犹太人缘此复分党、';
_Jhn10_20='多云、彼凭于鬼而狂、胡为听之、';
_Jhn10_21='或云、此非凭于鬼者之言、鬼能启瞽者之目乎、○';
_Jhn10_22='值耶路撒冷之修殿节、冬时也、';
_Jhn10_23='耶稣在殿、步于所罗门之廊、';
_Jhn10_24='犹太人环而语之曰、尔令我犹豫、至几何时乎、尔若基督、明以告我、';
_Jhn10_25='耶稣曰、我曾告尔、而尔弗信、我以父名而行者证我矣、';
_Jhn10_26='但尔弗信、以尔非我羊也、';
_Jhn10_27='我羊听我声、我识之、而羊从我、';
_Jhn10_28='我亦予之永生、终弗沦亡、无能夺之于我手、';
_Jhn10_29='我父即以羊予我者、大于万有、无能夺之于父手、';
_Jhn10_30='我与父一也、';
_Jhn10_31='犹太人复取石欲击之、';
_Jhn10_32='耶稣曰、我由父多以善行示尔、尔因何行、以石击我乎、';
_Jhn10_33='犹太人曰、石击尔者、非为善行、乃为僭妄、以尔人也、而自以为上帝也、';
_Jhn10_34='耶稣曰、尔律不载云、我言尔曹为神乎、';
_Jhn10_35='夫经不能废也、既称承上帝道者为神、';
_Jhn10_36='则父以为圣、而遣入世者、自谓上帝子、僭妄云乎哉、';
_Jhn10_37='若我不行我父之行、则勿信我、';
_Jhn10_38='若行之、虽不信我、宜信其行、俾尔知而且明、父在我中、我在父中也、';
_Jhn10_39='众又欲执之、乃脱其手而去、○';
_Jhn10_40='复往约但外、至约翰初施洗之处居焉、';
_Jhn10_41='人多就之、曰、约翰未行异迹、其所指斯人而言者皆真也、';
_Jhn10_42='在彼信之者众、';
_Jhn11_1='有病者拉撒路、居伯大尼、即马利亚与其姊妹马大之村、';
_Jhn11_2='此马利亚、乃昔以膏膏主、以发拭其足者、病者拉撒路、其兄弟也、';
_Jhn11_3='姊妹遣人告耶稣曰、主、尔所爱者病矣、';
_Jhn11_4='耶稣闻之曰、此病不至死、乃为上帝之荣、俾上帝子以是而荣也、';
_Jhn11_5='马大姊妹、并拉撒路、皆耶稣所爱者、';
_Jhn11_6='既闻其病、于所居之处仍留二日、';
_Jhn11_7='后谓门徒曰、我侪可复往犹太、';
_Jhn11_8='门徒曰、夫子、犹太人方欲以石击尔、尔尚复往乎、';
_Jhn11_9='耶稣曰、昼非六时乎、人昼行不蹶、因见此世之光、';
_Jhn11_10='夜行则蹶、以其无光也、';
_Jhn11_11='言竟、又曰、我侪之友拉撒路寝矣、我往寤之、';
_Jhn11_12='门徒曰、主、寝则将愈矣、';
_Jhn11_13='耶稣此言、乃指其死、门徒意其谓安寝也、';
_Jhn11_14='耶稣遂明告之曰、拉撒路死矣、';
_Jhn11_15='我未在彼、则为尔喜、致尔信也、虽然、我侪往就之、';
_Jhn11_16='多马称低土马者、谓同人曰、我侪亦往、与之偕亡、○';
_Jhn11_17='耶稣至、知拉撒路葬已四日矣、';
_Jhn11_18='伯大尼近耶路撒冷、相去约六里、';
_Jhn11_19='犹太人多就马大马利亚、为其兄弟而唁之、';
_Jhn11_20='马大闻耶稣至、出迓之、马利亚仍坐于室、';
_Jhn11_21='马大谓耶稣曰、主若在此、我兄弟不死矣、';
_Jhn11_22='今我知尔凡求于上帝者、莫不赐尔、';
_Jhn11_23='耶稣曰、尔兄弟将复起、';
_Jhn11_24='马大曰、我知末日复起时、彼亦复起、';
_Jhn11_25='耶稣曰、复起者我也、生者亦我、信我者、虽死必生、';
_Jhn11_26='生而信我者、永不死、尔信斯乎、';
_Jhn11_27='马大曰、主、然也、我已信尔为基督、即上帝子、当入世者、';
_Jhn11_28='言竟、乃归、潜呼其姊妹马利亚曰、师至、呼尔、';
_Jhn11_29='马利亚闻之、亟起就之、';
_Jhn11_30='时、耶稣未入村、犹在马大迓之之所、';
_Jhn11_31='偕马利亚在室、而唁之之犹太人、见其亟起而出、则从之、意其往墓而哭也、';
_Jhn11_32='马利亚至、见耶稣、伏其足下、曰、主若在此、我兄弟不死矣、';
_Jhn11_33='耶稣见其哭、又见偕来之犹太人亦哭、心恚而伤、';
_Jhn11_34='曰、葬于何处、曰、主来观之、';
_Jhn11_35='耶稣泣焉、';
_Jhn11_36='犹太人曰、其爱斯人何如也、';
_Jhn11_37='或曰、彼曾启瞽者之目、不能使斯人不死乎、';
_Jhn11_38='耶稣复恚于衷、至墓、墓乃洞、上置石焉、';
_Jhn11_39='耶稣曰、去其石、死者之姊妹马大曰、主、今已臭矣、盖四日也、';
_Jhn11_40='耶稣曰、我不语汝云、尔若信、将见上帝之荣乎、';
_Jhn11_41='众遂去石、耶稣仰目曰、父欤、尔既听我、我谢尔、';
_Jhn11_42='我知尔恒听我、但我言此、乃为环立之众、俾其信尔遣我也、';
_Jhn11_43='言毕、大声呼曰、拉撒路出、';
_Jhn11_44='死者即出、手足束布、面裹巾、耶稣谓众曰、解之使行、○';
_Jhn11_45='就马利亚之犹太人、见耶稣所行、多信之、';
_Jhn11_46='但有以其所行、往告法利赛人者、○';
_Jhn11_47='于是祭司诸长与法利赛人集会曰、斯人多行异迹、我侪若何、';
_Jhn11_48='若容其如是、众将信之、罗马人必至、夺我土地人民矣、';
_Jhn11_49='中有该亚法者、是年为大祭司、语众曰、尔无所知也、';
_Jhn11_50='独不思一人为众死、俾举国弗亡、乃尔曹之益也、';
_Jhn11_51='其言非由乎己、乃是年适为大祭司、豫言耶稣将为斯民死也、';
_Jhn11_52='且不祇为斯民、又使上帝散处之子民、会归于一也、';
_Jhn11_53='自是而后、众议杀之、○';
_Jhn11_54='故耶稣不复显行于犹太人中、去彼而往近野之地、至一邑、名以法莲、偕门徒居之、';
_Jhn11_55='犹太人逾越节伊迩、多有自乡上耶路撒冷者、于节前自洁也、';
_Jhn11_56='众寻耶稣、立于殿相语曰、尔意若何、彼不赴节乎、';
_Jhn11_57='祭司诸长与法利赛人、曾出谕曰、若有知其所在者、宜报焉、俾得执之、';
_Jhn12_1='逾越节前六日、耶稣至伯大尼、即使拉撒路自死复起之所、';
_Jhn12_2='在彼或为之具飧、马大供事、拉撒路为同席者之一、';
_Jhn12_3='马利亚以至纯至贵那达膏一斤、膏耶稣足、以发拭之、膏香满室、';
_Jhn12_4='门徒之一、即将卖耶稣之加略人犹大曰、';
_Jhn12_5='何不以此膏鬻金三十、以济贫乎、';
_Jhn12_6='此言非顾贫、乃因其为窃、且职橐而取所贮耳、';
_Jhn12_7='耶稣曰、听之、俾存之俟我葬日、';
_Jhn12_8='盖尔恒有贫者偕、不恒有我也、○';
_Jhn12_9='犹太众庶、知耶稣在彼、则至、不独为耶稣、亦欲见其自死而起之拉撒路、';
_Jhn12_10='祭司诸长相议、欲并拉撒路而杀之、';
_Jhn12_11='盖犹太人多因之信耶稣也、○';
_Jhn12_12='翌日、赴节者甚众、耶稣将至耶路撒冷、';
_Jhn12_13='取棕枝出迎、呼曰、和散那、奉主名来者之以色列王、宜颂也、';
_Jhn12_14='耶稣遇小驴乘之、如记所云、';
_Jhn12_15='锡安女勿惧、尔王来矣、乘驴驹也、';
_Jhn12_16='门徒初不明此、至耶稣荣时、方忆斯事经已载之、而众果行之也、';
_Jhn12_17='耶稣呼拉撒路出墓、俾其自死而起、所偕之众为证、';
_Jhn12_18='众往迎之、闻其行斯异迹故也、';
_Jhn12_19='法利赛人相语曰、尔谋一无所济、举世皆从之矣、○';
_Jhn12_20='当节期往拜者、中有希利尼数人、';
_Jhn12_21='就加利利伯赛大人腓力曰、主、我侪欲见耶稣、';
_Jhn12_22='腓力往告安得烈、安得烈与腓力告耶稣、';
_Jhn12_23='耶稣曰、人子荣时至矣、';
_Jhn12_24='我诚语汝、麦粒弗落于地而死、独存而已、死则结实繁矣、';
_Jhn12_25='爱其生者丧之、不爱其生于斯世者、将保之至永生、';
_Jhn12_26='人役于我、则当从我、我所在、我役亦将在焉、役于我者、我父将贵之、';
_Jhn12_27='今我心忧忡、将何言乎、父欤、拯我免于斯时、然我为此而至斯时也、';
_Jhn12_28='父欤、愿尔荣尔名、时、自天有声云、我既荣之、将再荣之、';
_Jhn12_29='旁立之众闻之、曰、雷也、或曰、天使与之言也、';
_Jhn12_30='耶稣曰、斯声之来、非为我、乃为尔曹、';
_Jhn12_31='今此世见鞫、此世之君见逐矣、';
_Jhn12_32='我若见举离地、将引众就我矣、';
_Jhn12_33='耶稣此言、乃示其将死之状也、';
_Jhn12_34='众曰、我闻律云、基督永存、尔何言人子将见举乎、此人子谁耶、';
_Jhn12_35='耶稣曰、光在尔中暂耳、有光则宜行、免暗及尔、行于暗者、不知所往矣、';
_Jhn12_36='尔尚有光、宜信之、致成为光之子也、○';
_Jhn12_37='耶稣言竟、遂往而隐、虽多行异迹于众前、而人犹不之信、';
_Jhn12_38='以应先知以赛亚之言云、主欤、我所宣传、信者谁乎、主之臂力、显于谁乎、';
_Jhn12_39='众所以不能信者、盖以赛亚又云、';
_Jhn12_40='主瞽其目、顽其心、恐其目见心悟、转移而我医之、';
_Jhn12_41='以赛亚之言、因见其荣、而论及之也、';
_Jhn12_42='然有司多信之、以法利赛人故、不承认之、恐见逐于会堂、';
_Jhn12_43='盖好人之荣、过于上帝之荣也、○';
_Jhn12_44='耶稣呼曰、信我者、非信我、乃信遣我者、';
_Jhn12_45='且见我、即见遣我者也、';
_Jhn12_46='我乃光、临于世、俾信者弗居于暗、';
_Jhn12_47='闻我言而不守者、我不之鞫、盖我来非以鞫世、乃以救世耳、';
_Jhn12_48='人拒我、弗纳我言、有鞫之者、即我所言之道、将鞫之于末日也、';
_Jhn12_49='我未尝由己而言、乃遣我之父、以所当言、所当语者命我也、';
_Jhn12_50='我知其命乃永生、故我所言、乃依父语我者言之、';
_Jhn13_1='逾越节前、耶稣知离世归父时至、既爱在世之属己者、终亦爱之、';
_Jhn13_2='席间、魔既以卖耶稣之意、置于西门子加略人犹大之心、';
_Jhn13_3='耶稣知父已畀万物于其手、且知其出于上帝、归于上帝、';
_Jhn13_4='遂离席解衣、取巾自束、';
_Jhn13_5='注水于盘、濯门徒足、以所束之巾拭之、';
_Jhn13_6='比及西门彼得、彼得曰、主、濯我足乎、';
_Jhn13_7='耶稣曰、我所为者、尔今不识、后则知之、';
_Jhn13_8='彼得曰、尔终毋濯我足、曰、我不尔濯、尔则与我无与、';
_Jhn13_9='西门彼得曰、主、不止我足、即我手与首、亦然、';
_Jhn13_10='耶稣曰、既浴者、祇须濯足、则全洁矣、尔曹乃洁、但不尽然耳、';
_Jhn13_11='盖耶稣知将卖己者为谁、故曰、不尽洁也、○';
_Jhn13_12='濯毕、衣而复坐、曰、我所行者、尔知之乎、';
_Jhn13_13='尔称我为师、为主、尔之言然、盖我是也、';
_Jhn13_14='我为主、为师、犹濯尔足、则尔曹亦宜相濯足也、';
_Jhn13_15='盖我以模楷示尔、使尔如我所行而行焉、';
_Jhn13_16='我诚语汝、仆不大于主、使者不大于使之者、';
_Jhn13_17='尔若知此而行之、则福矣、';
_Jhn13_18='我言非概指尔众、我所选者我知之、但使经得验、同我食饼者、举踵敌我也、';
_Jhn13_19='今事未成、我先告尔、俾及既成、可信我为基督、';
_Jhn13_20='我诚语汝、接我所遣者、即接我、接我者、即接遣我者也、○';
_Jhn13_21='耶稣言此、心则忧忡、证曰、我诚语汝、尔中一人将卖我矣、';
_Jhn13_22='门徒相视、不知所言者谁、';
_Jhn13_23='有一为耶稣所爱者、适倚其怀、';
_Jhn13_24='西门彼得颔示之、盖谓告我侪所言者谁也、';
_Jhn13_25='乃依耶稣胸问曰、主、谁欤、';
_Jhn13_26='耶稣曰、我濡片食而予之者是也、遂濡片食、予西门子加略人犹大、';
_Jhn13_27='犹大受片食后、撒但入之、耶稣语之曰、尔所为者速为之、';
_Jhn13_28='同席者、无人知其何以言此、';
_Jhn13_29='或意因犹大职橐、使市节筵所需、抑使济贫也、';
_Jhn13_30='犹大受片食亟出、时已夜矣、○';
_Jhn13_31='既出、耶稣曰、今也人子荣、上帝亦因之而荣、';
_Jhn13_32='上帝将于己荣之、且速荣之、';
_Jhn13_33='小子乎、我尚暂偕尔、尔将寻我、昔我语犹太人、我所往、尔不能至、今亦如是语尔也、';
_Jhn13_34='我以新诫予尔、令尔相爱、如我爱尔、尔亦相爱也、';
_Jhn13_35='尔若相爱、则人皆识尔为我徒也、○';
_Jhn13_36='西门彼得曰、主何往、耶稣曰、我所往、尔今不能从、后将从之、';
_Jhn13_37='彼得曰、主、今何不能从尔乎、我欲为尔捐生、';
_Jhn13_38='耶稣曰、尔为我捐生乎、我诚语汝、鸡尚未鸣、尔将三言不识我矣、';
_Jhn14_1='尔心勿忧、既信上帝、亦宜信我、';
_Jhn14_2='我父家多第宅、否则我必先告尔、我往、乃备尔所居耳、';
_Jhn14_3='若往备之、则复来接尔归我、我所在、尔亦在焉、';
_Jhn14_4='我所往、尔知其途、';
_Jhn14_5='多马曰、主、尔所往、我且不知、焉知其途乎、';
_Jhn14_6='耶稣曰、我即途也、诚也、生也、非由我、则无人诣父、';
_Jhn14_7='尔若识我、则亦识我父、今而后尔识之、且曾见之、';
_Jhn14_8='腓力曰、主、以父示我侪、足矣、';
_Jhn14_9='耶稣曰、腓力、我偕尔如是之久、尔犹不识我乎、见我即见父、尔何言以父示我耶、';
_Jhn14_10='我在父中、父在我中、尔弗信乎、我语尔者、非由己而言、乃恒在我中之父行厥行也、';
_Jhn14_11='我在父中、父在我中、尔宜信之、否则以所行者信我、';
_Jhn14_12='我诚语汝、信我者将行我之行、且行大于斯者、以我归父也、';
_Jhn14_13='尔以我名求者、我必成之、俾父以子而荣、';
_Jhn14_14='尔以我名求于我者、我必成之、';
_Jhn14_15='尔若爱我、必守我诫、';
_Jhn14_16='我将求父、父必别以保惠师予尔、使之永偕尔也、';
_Jhn14_17='即真理之神、世不能纳、以弗之见、且弗之识、惟尔识之、以其恒偕尔、且将在尔衷、';
_Jhn14_18='我不遗尔为孤子、我必就尔、';
_Jhn14_19='顷之、世不复见我、惟尔见我、以我生、尔亦必生、';
_Jhn14_20='是时也、尔将知我在父中、尔在我中、我在尔中、';
_Jhn14_21='有我诫而守之者、即爱我、爱我者、必见爱于我父、我亦爱之、且以己显示之、';
_Jhn14_22='有犹大者、非加略之犹大、曰、主、显示我侪、而不显示于世何也、';
_Jhn14_23='耶稣曰、人若爱我、必守我道、我父必爱之、我侪就而偕居焉、';
_Jhn14_24='不爱我者、不守我道、尔所闻者非我道、乃遣我之父之道也、○';
_Jhn14_25='我偕尔居时、言此于尔、';
_Jhn14_26='惟保惠师、即父因我名将遣之圣神、必以万事训尔、且令尔悉忆我所语尔者、';
_Jhn14_27='我遗尔以安、以我之安予尔、我所予、非如世所予、尔心勿忧、勿惧、';
_Jhn14_28='尔尝闻我云、我往而复就尔、尔若爱我、则以我归父而喜、以父大于我也、';
_Jhn14_29='今事未成、我先告尔、俾及既成、尔可信之、';
_Jhn14_30='此后、我与尔无多言、盖此世之君将至、彼于我无与也、';
_Jhn14_31='但使世知我爱父、循父所命而行焉、起、我侪其去此、';
_Jhn15_1='我为真葡萄树、我父为场师、';
_Jhn15_2='凡在我之枝、而不实者、则去之、实则洁之、使实尤繁也、';
_Jhn15_3='今尔曹因我语尔之言而洁矣、';
_Jhn15_4='尔宜恒在我中、我亦在尔中、若枝不恒在树、不能自实、尔不恒在我、亦然、';
_Jhn15_5='我为葡萄树、尔为枝、恒在我中、我亦在彼中者、则结实孔繁、盖外乎我、尔无能为也、';
_Jhn15_6='不恒在我者、犹枝见弃而槁、人拾而投于火焚之、';
_Jhn15_7='若尔恒在我中、我言恒在尔中、凡尔所欲、求则成之、';
_Jhn15_8='尔结实孔繁、我父于此而荣、而尔乃为我徒也、';
_Jhn15_9='如父爱我、我亦爱尔、尔宜恒在我之爱中、';
_Jhn15_10='尔守我诫、则恒在我爱、如我守父诫、而恒在其爱矣、';
_Jhn15_11='我以是语尔、俾我之喜在尔中、俾尔之喜得盈也、';
_Jhn15_12='尔宜相爱、如我爱尔、此我诫也、';
_Jhn15_13='人为友捐生、爱莫大于此者、';
_Jhn15_14='尔若行我所命、即我友也、';
_Jhn15_15='今而后我不谓尔为仆、盖仆不知其主所行、乃谓尔为友、因所闻于父者、已悉示尔、';
_Jhn15_16='非尔选我、乃我选尔立尔、俾尔往而结实、且俾尔实恒存、致尔以我名求父者、父则赐尔、';
_Jhn15_17='我以此命尔、使尔相爱、';
_Jhn15_18='世若恶尔、尔知其先已恶我、';
_Jhn15_19='尔若属世、世必爱属己者、尔非属世、乃我选尔出乎世、故世恶尔焉、';
_Jhn15_20='宜忆我言云、仆不大于主、人若窘逐我、亦将窘逐尔、若守我言、亦将守尔言矣、';
_Jhn15_21='人将因我名悉以是加尔、不识遣我者故也、';
_Jhn15_22='若我未来诲之、彼则无罪、今其罪无可诿矣、';
_Jhn15_23='恶我者、亦恶我父、';
_Jhn15_24='我若未于其中行人所未行者、彼则无罪、今彼于我及父、且见且恶矣、';
_Jhn15_25='此乃应其律所载云、彼无故恶我也、';
_Jhn15_26='但我自父将遣于尔之保惠师、即出于父真理之神、既至、必为我证、';
_Jhn15_27='尔亦为证、以尔自始偕我也、';
_Jhn16_1='我以此语尔、免尔倾覆、';
_Jhn16_2='人将逐尔出会、且时将至、杀尔者、自以为事上帝也、';
_Jhn16_3='如是、因其未识父与我也、';
_Jhn16_4='我以是语尔、时至、俾尔忆及我尝言之、初未以此语尔者、以我偕尔也、';
_Jhn16_5='我今归于遣我者、尔中无人问我何往、';
_Jhn16_6='第因我以是语尔、忧充尔心矣、';
_Jhn16_7='然我以诚语尔、我往、则益尔、不往、保惠师弗来、往则遣之就尔、';
_Jhn16_8='至则以罪、以义、以鞫、使世自讼、';
_Jhn16_9='以罪、因其弗信我、';
_Jhn16_10='以义、因我归父、尔不复见我、';
_Jhn16_11='以鞫、因斯世之君见鞫也、';
_Jhn16_12='我尚有多端语尔、但尔今弗克胜之、';
_Jhn16_13='迨真理之神至、将导尔悉明真理、盖彼非由己而言、乃言其所闻、且以将来者示尔、';
_Jhn16_14='彼将荣我、盖以取于我者示尔也、';
_Jhn16_15='凡父所有者、即我有、故曰、以取于我者示尔也、';
_Jhn16_16='顷之、尔不见我、又顷之、尔复见我、';
_Jhn16_17='其徒或相语曰、彼云、顷之不见我、又顷之复见我、且云、因我归父、此言何也、';
_Jhn16_18='又曰、顷之云者、何也、我不知其所谓也、';
_Jhn16_19='耶稣知其欲问、遂曰、我言顷之尔不见我、又顷之尔复见我、尔以此相诘乎、';
_Jhn16_20='我诚语汝、尔将哭而哀、世将喜、尔将忧、然尔忧必易为乐也、';
_Jhn16_21='妇临产则忧、因其期至、既诞、不复忆其苦、喜有人生于世也、';
_Jhn16_22='如是尔今有忧、然我复见尔、尔心将喜、且尔之喜、无人夺之、';
_Jhn16_23='其时、尔无所问于我、我诚语汝、尔若有求于父、父将以我名赐尔、';
_Jhn16_24='尔未尝以我名而求、求则必得、致尔之乐盈焉、○';
_Jhn16_25='凡此、我曾以喻语尔、时至、我不复以喻语尔、乃以父明示于尔、';
_Jhn16_26='其时、尔将以我名而求、我不曰、我将为尔祈父、';
_Jhn16_27='盖父自爱尔、以尔爱我、且信我出于父也、';
_Jhn16_28='我出于父而临世、复离世而归父、';
_Jhn16_29='门徒曰、今尔明言、不以喻矣、';
_Jhn16_30='我今知尔乃无不知、无须人问、是以信尔自上帝出也、';
_Jhn16_31='耶稣曰、今尔信乎、';
_Jhn16_32='时将至、且已至矣、尔将离散、各归其所、遗我独在、然我非独在、父偕我也、';
_Jhn16_33='我以此语尔、俾尔于我而安、尔在世有难、然当毅然、我已胜世矣、';
_Jhn17_1='耶稣言竟、举目仰天曰、父欤、时至矣、祈荣尔子、致子荣尔、';
_Jhn17_2='如尔予子以权、以治凡有血气者、俾子以永生予尔所予之者、';
_Jhn17_3='永生也者、识尔为唯一之真上帝、与尔所遣之耶稣基督也、';
_Jhn17_4='我已荣尔于地、尔所委我行者、我已成之矣、';
_Jhn17_5='父欤、今使我与尔偕荣、即创世之先、与尔共有之荣也、';
_Jhn17_6='尔自世予我之人、我已以尔名示之、彼原属尔、尔以予我、而彼已守尔道也、';
_Jhn17_7='今彼知尔所予我者、悉由于尔、';
_Jhn17_8='盖尔授我之言、我授于彼、而彼受之、知我诚由尔出、且信尔遣我也、';
_Jhn17_9='我为彼祈、不为世祈、惟为尔所予我者、以其属尔也、';
_Jhn17_10='凡属我者属尔、属尔者属我、我于彼而荣矣、';
_Jhn17_11='今而后、我不在世、彼在世、我归尔、圣父欤、尔所予我者、祈于尔名保之、俾其为一、如尔我然、';
_Jhn17_12='我偕彼之时、曾于尔所予我之名保之、且守之、中无所亡、惟沦亡之子耳、以应经言也、';
_Jhn17_13='今我归尔、而言此于世、致我之乐盈于彼焉、';
_Jhn17_14='我以尔道授之、而世恶之、以其不属世、如我不属世然、';
_Jhn17_15='我非祈尔取之离世、乃保之脱恶也、';
_Jhn17_16='彼不属世、如我不属世然、';
_Jhn17_17='祈尔圣之以真理、尔道乃真理也、';
_Jhn17_18='尔遣我入世、我亦遣彼入世、';
_Jhn17_19='我为彼而圣、使彼亦以真理而圣、';
_Jhn17_20='我不仅为彼祈、亦为因其言而信我者祈、';
_Jhn17_21='使皆为一、如父在我中、我在父中、使彼亦在我侪中、令世信尔遣我也、';
_Jhn17_22='尔予我之荣、我已予彼、使之为一、如尔我为一然、';
_Jhn17_23='我于彼中、尔于我中、使之成全于一、致世知尔遣我、且爱彼如爱我焉、';
_Jhn17_24='父欤、尔所予我者、愿于我所在、彼亦偕在、见尔赐我之荣、盖创世之先、尔已爱我矣、';
_Jhn17_25='义哉父乎、世弗尔知、惟我知尔、斯人亦知尔遣我也、';
_Jhn17_26='我既以尔名示之、又将示之、致尔爱我之爱在彼中、我亦在彼中矣、';
_Jhn18_1='耶稣言竟、偕门徒出、越汲沦溪、有一园、入焉、';
_Jhn18_2='卖耶稣之犹大、亦识其处、因耶稣偕门徒屡集于彼也、';
_Jhn18_3='犹大率卒一队、与祭司诸长法利赛人之隶、以炬、以灯、以械而至、';
_Jhn18_4='耶稣知事将及己、出而问曰、尔谁寻耶、';
_Jhn18_5='曰、拿撒勒人耶稣、耶稣曰、我是也、卖之之犹大、亦偕众而立、';
_Jhn18_6='耶稣一言我是、众退却而仆地、';
_Jhn18_7='耶稣复问曰、尔谁寻耶、曰、拿撒勒人耶稣、';
_Jhn18_8='耶稣曰、已告尔我是矣、若寻我、则容斯众去、';
_Jhn18_9='是为验其前言云、尔予我者、未亡其一也、';
_Jhn18_10='西门彼得拔佩刀、击大祭司之仆、削其右耳、仆名马勒古、';
_Jhn18_11='耶稣语彼得曰、韬尔刀、父予我之杯、我不饮乎、○';
_Jhn18_12='于是队卒与千夫长、及犹太人之隶、执耶稣系之、';
_Jhn18_13='先曳至亚那乃是岁大祭司该亚法之妻父也、';
_Jhn18_14='该亚法者、即曾与犹太人议云、一人代民死、乃有益者也、○';
_Jhn18_15='西门彼得从耶稣、又一门徒从之、乃素为大祭司所识者、同入大祭司院、';
_Jhn18_16='彼得立于门外、大祭司所识之门徒、出语司门之婢、引彼得入、';
_Jhn18_17='婢谓彼得曰、尔亦斯人之徒乎、曰、非也、';
_Jhn18_18='众仆与隶、因寒炽岸、立而向火、彼得亦偕之向火、○';
_Jhn18_19='大祭司以其门徒与训诲诘耶稣、';
_Jhn18_20='耶稣曰、我明言于世、恒训于会堂及殿、即犹太人恒集之处、隐中则无所言、';
_Jhn18_21='胡为问我、可问闻于我者、我与之言何、彼皆知也、';
_Jhn18_22='耶稣言此、旁立一隶批之、曰、尔若是对大祭司乎、';
_Jhn18_23='耶稣曰、我言若非、可证其非、若是、何批我耶、';
_Jhn18_24='亚那解之至大祭司该亚法、仍系焉、○';
_Jhn18_25='西门彼得立而向火、或谓之曰、尔亦其徒乎、彼得弗承、曰、非也、';
_Jhn18_26='有大祭司之仆、即彼得削其耳者之戚属、曰、我非见尔偕彼于园乎、';
_Jhn18_27='彼得复不承、鸡即鸣矣、○';
_Jhn18_28='平旦、众曳耶稣、自该亚法至公廨、众弗入、以免受污、不得食逾越节筵也、';
_Jhn18_29='彼拉多出、谓众曰、以何事讼斯人乎、';
_Jhn18_30='对曰、彼若非行恶者、我侪则不付于尔矣、';
_Jhn18_31='彼拉多曰、尔自取之、依尔律鞫之、犹太人曰、我侪杀人、不合于律、';
_Jhn18_32='此乃验耶稣所言、示其将如何而死也、○';
_Jhn18_33='彼拉多复入公廨、召耶稣语之曰、尔乃犹太人王乎、';
_Jhn18_34='耶稣曰、尔此言由己欤、抑他人告尔欤、';
_Jhn18_35='彼拉多曰、我岂犹太人乎、尔民与祭司诸长付尔于我、尔所为者何也、';
_Jhn18_36='耶稣曰、我国非属斯世、若然、则我之臣必战、免我见付于犹太人、但今我国非由斯世耳、';
_Jhn18_37='彼拉多曰、然则尔为王乎、曰、尔言我为王、我为此而生、为此临世、以证真理、属真理者、悉听我言、彼拉多曰、真理维何、○';
_Jhn18_38='言竟、复出谓犹太人曰、我不见其有何辜也、';
_Jhn18_39='但尔有例、至逾越节为尔释一囚、尔欲我释犹太人王乎、';
_Jhn18_40='众复呼曰、非斯人、巴拉巴耳、巴拉巴者、盗也、';
_Jhn19_1='彼拉多遂取耶稣鞭之、';
_Jhn19_2='士卒编棘冕、冠其首、衣以紫袍、';
_Jhn19_3='曰、犹太人王安哉、遂批之、';
_Jhn19_4='彼拉多复出语众曰、我引之出就尔、令尔知我不见其有何辜也、';
_Jhn19_5='于是耶稣冠棘冕、衣紫袍而出、彼拉多谓众曰、试观斯人、';
_Jhn19_6='祭司诸长、及众隶见之、呼曰、钉之十架、钉之十架、彼拉多曰、尔自钉之、我不见其有何辜也、';
_Jhn19_7='犹太人曰、我侪有律、依律彼当死、以其擅为上帝子也、';
_Jhn19_8='彼拉多闻之、益惧、';
_Jhn19_9='复入公廨、谓耶稣曰、尔奚自、耶稣弗答、';
_Jhn19_10='彼拉多曰、尔弗与我言乎、岂不知我有权释尔、亦有权钉尔于十架乎、';
_Jhn19_11='耶稣曰、非自上赐尔、尔则无权于我、故以我付尔者、罪尤大也、';
_Jhn19_12='由是彼拉多思何以释之、犹太人呼曰、尔释斯人、非忠于该撒、凡擅谓为王者、叛该撒也、';
_Jhn19_13='彼拉多闻之、引耶稣出、升公座、其处称铺石、希伯来音、曰厄巴大、';
_Jhn19_14='时乃备逾越节之日、约日中、彼拉多谓犹太人曰、试观尔王、';
_Jhn19_15='众呼曰、去之、去之、钉之十架、彼拉多曰、我以尔王钉十架乎、祭司诸长对曰、该撒而外、我无王也、';
_Jhn19_16='遂以耶稣付于众、以钉十架、○';
_Jhn19_17='众曳之、耶稣自负十架而出、至一地、名髑髅处、希伯来音、曰各各他、';
_Jhn19_18='在彼钉之十架、同钉二人、一左一右、耶稣在中、';
_Jhn19_19='彼拉多书标置于十架、曰、犹太人王、拿撒勒人耶稣、';
_Jhn19_20='犹太人多读此标、因耶稣钉处近邑、且以希伯来、罗马、希利尼文书之、';
_Jhn19_21='犹太祭司诸长谓彼拉多曰、勿书犹太人王、惟书自谓犹太人王、';
_Jhn19_22='彼拉多曰、我所书者、已书之矣、○';
_Jhn19_23='士卒既钉耶稣于十架、取其衣四分之、各得其一、又取其里衣、此衣无缝、乃自上浑织而成者、';
_Jhn19_24='士卒相语曰、勿裂之、鬬观谁得、使应经所云、彼分我衣、而鬬我服、斯事士卒果行之、';
_Jhn19_25='耶稣之母、与其母之姊妹、及革流巴之妻马利亚、并抹大拉之马利亚、近耶稣十架而立、';
_Jhn19_26='耶稣见其母及所爱之徒立于旁、谓母曰、媪欤、视尔子、';
_Jhn19_27='又谓厥徒曰、视尔母、自是厥徒接之以归、○';
_Jhn19_28='耶稣知诸事既成、致验经言、乃曰、我渴矣、';
_Jhn19_29='在彼有器、满盛以酰、或以海绒浸之、束于牛膝草茎、递至其口、';
_Jhn19_30='耶稣受酰、曰、成矣、遂俯首归其神焉、○';
_Jhn19_31='时乃备节之日、犹太人不欲安息日留尸于十架、盖此安息日、乃大日也、遂求彼拉多令折其胫而去之、';
_Jhn19_32='士卒至、将与之同钉者、以次折其胫、';
_Jhn19_33='及耶稣、见其已死、不折之、';
_Jhn19_34='惟一卒以戈刺其胁、血与水即出焉、';
_Jhn19_35='见者证之、其证乃真、自知其言真、俾尔亦信也、';
_Jhn19_36='斯事悉成、以应经言、其骨无一见折也、';
_Jhn19_37='又一经言、众将视其所刺者、○';
_Jhn19_38='此后、有亚利马太约瑟者、耶稣门徒也、因畏犹太人、隐讳之、求彼拉多、俾取耶稣尸、彼拉多许之、遂往取焉、';
_Jhn19_39='又有尼哥底母、即昔夜就耶稣者也、携没药和沈香约百斤而来、';
_Jhn19_40='若辈遂取耶稣尸、以枲布加香品裹之、循犹太人葬例也、';
_Jhn19_41='钉十架之处有园、中有新墓、从未葬人者、';
_Jhn19_42='因犹太人备节之日、且墓迩、故葬耶稣于彼焉、';
_Jhn20_1='七日之首日昧爽、抹大拉之马利亚至墓、见石自墓而移、';
_Jhn20_2='遂趋诣西门彼得、及耶稣所爱之徒曰、人取主出墓、不知置于何处、';
_Jhn20_3='彼得与斯徒遂出适墓、';
_Jhn20_4='二人并趋、斯徒越彼得而先至、';
_Jhn20_5='俯视墓中、见枲布在焉、但未入、';
_Jhn20_6='西门彼得随至、入墓、见枲布在、';
_Jhn20_7='而裹首之巾、不与枲布同在、别卷一处、';
_Jhn20_8='先至墓之门徒亦入、见而信之、';
_Jhn20_9='盖众犹未识经意、彼必自死复起也、';
_Jhn20_10='于是二徒各归其家、○';
_Jhn20_11='马利亚立墓外而哭、哭时、俯视墓中、';
_Jhn20_12='见天使二、衣白衣、坐于耶稣尸身所卧之处、一在首、一在足、';
_Jhn20_13='谓马利亚曰、妇欤、何哭耶、对曰、人取我主去、不知置于何处、';
_Jhn20_14='言毕、反身见耶稣立、不知其为耶稣也、';
_Jhn20_15='耶稣曰、妇欤、何哭耶、尔谁寻乎、马利亚意其为司园者、曰、主欤、尔若舁之去、请告我置于何处、我将取之、';
_Jhn20_16='耶稣曰、马利亚乎、马利亚转身、以希伯来音曰、拉波尼、即夫子也、';
_Jhn20_17='耶稣曰、勿扪我、以我尚未升至父、惟往语我兄弟云、我升至我父、亦尔父、我上帝、亦尔上帝、';
_Jhn20_18='抹大拉之马利亚往告门徒曰、我已见主矣、又以耶稣语己之事告之、○';
_Jhn20_19='是日乃七日之首日、既暮、门徒所在、其门已闭、畏犹太人故也、耶稣至、立于中曰、愿尔曹安、';
_Jhn20_20='言竟、以手与胁示之、门徒见主、则喜、';
_Jhn20_21='耶稣又曰、愿尔曹安、我遣尔、如父遣我、';
_Jhn20_22='遂嘘于众曰、受圣神、';
_Jhn20_23='尔于何人之罪、赦则赦矣、存则存矣、○';
_Jhn20_24='有多马称低土马者、十二徒之一也、耶稣至时、未同在焉、';
_Jhn20_25='诸徒语之曰、我已见主矣、多马曰、我不见其手中钉迹、以指探之、手探其胁、必不信也、○';
_Jhn20_26='越八日、门徒复集、多马与焉、门已闭、耶稣至、立于中曰、愿尔曹安、';
_Jhn20_27='谓多马曰、伸尔指、视我手、伸尔手、探我胁、勿疑、宜信也、';
_Jhn20_28='多马对曰、我主、我上帝哉、';
_Jhn20_29='耶稣曰、多马欤、盖尔见我固信、未见而信者福矣、○';
_Jhn20_30='耶稣于门徒前、又多行异迹、是书未录、';
_Jhn20_31='第录此、俾尔得信耶稣为基督、为上帝子、信之、则以其名而得生焉、';
_Jhn21_1='厥后、耶稣在提比哩亚海滨、复见于门徒、其见如左、';
_Jhn21_2='西门彼得、多马称低土马、加利利之迦拿人拿但业、西庇太二子、又有二徒同在、';
_Jhn21_3='西门彼得谓众曰、我往渔焉、众曰、我亦偕往、遂出登舟、是夜无所获、';
_Jhn21_4='既旦、耶稣立于岸、门徒不知其为耶稣也、';
_Jhn21_5='耶稣曰、小子、有食乎、对曰、无、';
_Jhn21_6='曰、施网舟右则得之、遂施网、而不克举、鱼多故也、';
_Jhn21_7='耶稣所爱之徒谓彼得曰、主也、西门彼得一闻是主、因裸、则束外衣、下于海、';
_Jhn21_8='其余门徒、以去岸不远、约二百肘、遂驾小舟、曳其网之鱼而至、';
_Jhn21_9='甫登岸、即见有炽炭、上有鱼与饼、';
_Jhn21_10='耶稣谓之曰、尔甫获之鱼、取数尾来、';
_Jhn21_11='西门彼得遂往、曳网上岸、内牣大鱼百五十有三、鱼虽多而网弗裂、';
_Jhn21_12='耶稣曰、来食、门徒无敢问尔为谁者、盖知其为主也、';
_Jhn21_13='耶稣前、取饼予众、鱼亦如之、';
_Jhn21_14='耶稣自死而起、见于门徒者、此其三也、○';
_Jhn21_15='食毕、耶稣谓西门彼得曰、约翰子西门、尔较斯众尤爱我乎、对曰、主、然、尔知我爱尔矣、曰、饲我羔、';
_Jhn21_16='又谓之曰、约翰子西门、尔爱我乎、对曰、主、然、尔知我爱尔矣、曰、牧我羊、';
_Jhn21_17='三谓之曰、约翰子西门、尔爱我乎、彼得因耶稣三言尔爱我乎、则忧、曰、主、尔无不知、尔知我爱尔矣、耶稣曰、饲我羊、';
_Jhn21_18='我诚语汝、尔少时、自束带、随欲而往、及老、将伸手见束于人、曳至不欲往之处、';
_Jhn21_19='耶稣此言、乃指彼得将如何而死、以荣上帝也、言毕、则曰、从我、';
_Jhn21_20='彼得转身、见耶稣所爱之徒从之、即飧时倚耶稣胸、问卖主为谁者也、';
_Jhn21_21='遂问耶稣曰、主、斯人将如何、';
_Jhn21_22='耶稣曰、我若欲其待我来、与尔何涉、尔其从我、';
_Jhn21_23='故兄弟中相传、谓此徒不死、然耶稣非言其不死、第言我若欲其待我来、与尔何涉耳、○';
_Jhn21_24='证此而书之者、即此徒、我侪知其证真也、○';
_Jhn21_25='夫耶稣所行、更有多焉者、若逐一书之、我意所录之书、世不胜载矣、';
_Act1_1='提阿非罗乎、我曾作前书、论耶稣始行始教者、';
_Act1_2='至其由圣神、命所选之使徒后、见接升天之日、';
_Act1_3='其受害后、见于使徒、以多据显己为生、历四旬、且言上帝国之事、';
_Act1_4='与使徒同集时、命之曰、勿去耶路撒冷、以待父所许、即尔尝闻于吾者、';
_Act1_5='盖约翰施洗以水、不日、尔将受洗于圣神矣、○';
_Act1_6='使徒会集、';
_Act1_7='问耶稣曰、主、尔兴复以色列国、即此时乎、耶稣曰、时与日、乃父以己权所定、非尔可知也、';
_Act1_8='但圣神临尔时、尔将得能、且于耶路撒冷、犹太全区、撒玛利亚、以至地极、为我之证、';
_Act1_9='言毕、众观时、耶稣见举、有云接之而不见、';
_Act1_10='既上升、众注目仰天、适有二白衣者立其旁、';
_Act1_11='曰、加利利人乎、胡为立而仰天耶、此耶稣别尔、见接升天、尔见其如何升天、亦将如何下临也、○';
_Act1_12='使徒自橄榄山归耶路撒冷、此山距耶路撒冷、约一安息日之程、';
_Act1_13='入城、则登所居之楼、有若彼得、约翰、雅各、安得烈、腓力、多马、巴多罗买、马太、亚勒腓子雅各、称锐之西门、雅各之子犹大、';
_Act1_14='彼众偕数妇、及耶稣母马利亚、与其兄弟、一心恒务祈祷、○';
_Act1_15='斯时聚集之众、约百二十人、彼得立于其中、';
_Act1_16='曰、兄弟乎、圣神以大卫之口、豫言引人执耶稣之犹大、此经得验、宜也、';
_Act1_17='盖彼曾与我侪同列、共任此役、';
_Act1_18='斯人以不义之赏、购田、身仆腹裂、其肠突流、';
_Act1_19='耶路撒冷居民悉知之、故依方言、称其田曰亚革大马、即血田也、';
_Act1_20='诗篇载云、愿其屋宇为墟、无人居之、又云、愿其督率之职、他人取之、';
_Act1_21='故主耶稣在我侪中出入时、';
_Act1_22='自约翰施洗始、至其别我接升之日、须于常与我侪偕者、简立一人、同证其复起也、';
_Act1_23='是故立二人、一约瑟、称巴撒巴、又名犹士都、一马提亚、';
_Act1_24='乃祈曰、识众心之主欤、于此二人、示尔所选者为谁、';
_Act1_25='俾得与于此役、及使徒之职、犹大已由之堕落、而往己地矣、';
_Act1_26='于是阄之、得马提亚、遂与十一使徒同列焉、';
_Act2_1='五旬节既至、彼众咸集一处、';
_Act2_2='忽自天有声、如烈风冲突、充乎所坐之室、';
_Act2_3='遂见有歧舌如火、止于各人、';
_Act2_4='众皆充乎圣神、始言诸方言、如神所赐以言者、○';
_Act2_5='时、有敬虔之犹太人、来自天下诸国、寓于耶路撒冷、';
_Act2_6='既闻此声、集而惶惑、因各闻其言己之方言也、';
_Act2_7='咸骇而奇之、曰、言者非皆加利利人乎、';
_Act2_8='何我侪所闻、尽己故土之言耶、';
_Act2_9='有帕提亚人、玛代人、以拦人、居米所波大米、犹太、加帕多家、本都、亚西亚、';
_Act2_10='弗吕家、旁非利亚、埃及暨近古利奈之吕彼亚诸方者、';
_Act2_11='并来自罗马之旅人、或犹太人、或进教者、';
_Act2_12='革哩底人、亚拉伯人、咸闻以己之方言、述上帝之大事也、';
_Act2_13='遂皆骇异犹豫、相问曰、此何意耶、';
_Act2_14='或戏之曰、彼酣于新酒耳、○';
_Act2_15='彼得与十一使徒立而扬声曰、犹太人、与凡居于耶路撒冷者、宜知此而谛听我言、';
_Act2_16='尔意其人为醉者、非也、盖时甫巳初耳、';
_Act2_17='此即由先知约珥所言、';
_Act2_18='上帝曰、末时、吾将注吾神于凡有血气者、尔之子女将豫言、幼将见象、老将见梦、';
_Act2_19='是时也、吾将以神注吾仆婢、彼将豫言、';
_Act2_20='吾将显异迹于上天、见奇兆于下地、若血、若火、若烟雾、';
_Act2_21='日将变暗、月将变血、在主日未至之前、即其大而显赫之日也、';
_Act2_22='凡吁主名者、必得救也、';
_Act2_23='以色列人乎、宜听斯言、拿撒勒人耶稣、即上帝曾由彼所行于尔中之大能、异迹奇兆、表著于尔、如尔所知者、';
_Act2_24='彼依上帝之定旨及豫知、而见付矣、尔曹以不法者之手、钉而杀之、';
_Act2_25='上帝释其死之苦而起之、以其不能拘于死也、';
_Act2_26='盖大卫指之曰、吾见主常在我前、在我右、俾吾不移、';
_Act2_27='故我心喜而舌悦、形躯恒于望中、';
_Act2_28='以尔不遗吾魂于阴府、不许尔之圣者见朽、';
_Act2_29='尔既示我以维生之路、将使我于尔前而乐甚、';
_Act2_30='兄弟乎、我试以先祖大卫、侃侃语尔、彼死而葬、其墓存于我中、以迄今日、';
_Act2_31='彼为先知、且知上帝曾誓许之、将由厥裔中立一人居其位、';
_Act2_32='豫见及此、而言基督之复起、故谓其不遗于阴府、其形躯亦不见朽、';
_Act2_33='此耶稣为上帝所起、吾侪皆为之证、';
_Act2_34='既为上帝右手所举、又受父所许之圣神、遂以注此、即尔所见所闻者也、';
_Act2_35='盖大卫未升天、乃自言曰、主谓我主云、尔坐我右、';
_Act2_36='待我使尔诸敌为尔足几、';
_Act2_37='夫以色列全室、宜确知之、尔所钉于十架之耶稣、上帝已立之为主、为基督矣、○';
_Act2_38='众闻之、中心如刺、谓彼得与诸使徒曰、兄弟乎、我当何为、';
_Act2_39='彼得曰、尔宜改悔、各以耶稣基督之名受洗、俾罪获赦、且将受圣神之赐焉、';
_Act2_40='因所许者归尔、及尔子孙、并诸远人、即凡主我之上帝将召者、';
_Act2_41='复以多言证而劝之曰、尔宜自救、脱此邪曲之世也、';
_Act2_42='于是纳其言者皆受洗、是日约增三千人、';
_Act2_43='恒于使徒之训、互相交接、擘饼、祈祷、○';
_Act2_44='众民惊惧、使徒又多行异迹奇兆、';
_Act2_45='凡信者会同、诸物与共、';
_Act2_46='鬻其物产、各依所需、与众分之、';
_Act2_47='日一厥心、恒在于殿、又在家中擘饼、以欣以诚而食、颂赞上帝、亦见悦于众民、主以得救者日增之、';
_Act3_1='申初祈祷时、彼得约翰升殿、';
_Act3_2='有生而跛者、日为人所舁、置诸殿门之名美者、以求济于入殿之人、';
_Act3_3='见彼得约翰入、则求济焉、';
_Act3_4='彼得约翰注目视之、曰、观我、';
_Act3_5='彼遂着意二人、冀有所获、';
_Act3_6='彼得曰、金银我所无、惟以所有者予尔、于拿撒勒耶稣基督之名、尔其行哉、';
_Act3_7='遂执其右手起之、其足与踝即健、';
_Act3_8='乃跃而立以行、偕二人入殿、且行且踊、颂赞上帝、';
_Act3_9='众民见其行并颂赞上帝、';
_Act3_10='皆识其为素坐殿之美门求济者、因其所遇、甚骇异之、○';
_Act3_11='其人持彼得约翰时、众民大奇、趋就之、集于名所罗门之廊、';
_Act3_12='彼得见之、谓众曰、以色列人乎、何奇此、何注目视我侪、一若我侪以己能己虔、使之行乎、';
_Act3_13='夫亚伯拉罕、以撒、雅各之上帝、乃我列祖之上帝、已荣其仆耶稣、即尔所付者、且于彼拉多前、当其拟释之之时、而尔竟弃之、';
_Act3_14='尔弃圣且义者、求以凶人予尔、';
_Act3_15='而杀维生之主、或作维生之原上帝乃自死起之、我侪为之证、';
_Act3_16='因信其名、则使斯人得健、乃尔所见所识者、夫由彼而有之信、曾予之完全于尔众前也、';
_Act3_17='兄弟乎、今我知尔之所行、由于不知、尔之有司亦然、';
_Act3_18='但上帝藉诸先知之口、豫指基督将受之苦、于是而验、';
_Act3_19='故尔当改悔而转移、使罪得涂、俾安舒之日自主而来、';
_Act3_20='致主遣为尔豫定之基督、即耶稣也、';
_Act3_21='夫天必受之、以待万物复兴之时、即上帝自世初、藉其圣先知之口所言也、';
_Act3_22='摩西固曰、主上帝将于尔兄弟中、为尔挺生先知若我、凡其所语尔者、尔宜听之、';
_Act3_23='凡不听此先知者、必尽灭于民中、';
_Act3_24='且诸先知自撒母耳以来、凡豫言者、皆指此日也、';
_Act3_25='尔为先知之子孙、承上帝与尔列祖所立之约、即谓亚伯拉罕曰、天下诸族、将由尔裔获福、';
_Act3_26='上帝既挺生其仆、先遣之祝尔、俾尔转移、各去其恶焉、';
_Act4_1='二人与民言时、诸祭司与殿司、及撒都该人突至、';
_Act4_2='不悦其训民、且依耶稣宣自死复起、';
_Act4_3='遂执而囚之、以待翌日、因时已暮也、';
_Act4_4='然听道者多信之、人数约五千焉、○';
_Act4_5='翌日、有司、长老、士子、会于耶路撒冷、';
_Act4_6='大祭司亚那与该亚法、约翰、亚力山大、及大祭司之族咸在、';
_Act4_7='立二人于中、问曰、尔以何能何名行此乎、';
_Act4_8='彼得充于圣神、语之曰、民之有司、与长老乎、';
_Act4_9='我侪今日、若因行于残疾者之善事见讯、即斯人何由得愈、';
_Act4_10='则尔众与以色列诸民、宜知斯人得愈、立于尔前、乃因拿撒勒耶稣基督之名、即尔所钉于十架、而上帝自死起之者也、';
_Act4_11='彼乃尔工师所弃之石、已成屋隅首石矣、';
_Act4_12='此外别无拯救、盖天下人间、未锡他名、故我侪以之得救也、○';
_Act4_13='众见彼得约翰之果敢、且知其为无学无识之氓、则异之、又知其曾偕耶稣、';
_Act4_14='亦见得愈者偕立、则莫能辩驳、';
_Act4_15='乃令之出公会、相议曰、';
_Act4_16='斯二人将何以处之、因彼显行异迹、彰著于凡居耶路撒冷者、我侪不能言其无有也、';
_Act4_17='惟免其广播于民中、宜威吓之、俾不复以斯名语人、';
_Act4_18='遂召而戒之曰、勿以耶稣之名、是言是训、';
_Act4_19='彼得约翰曰、听尔曹过于听上帝、在上帝前为义否、尔其审之、';
_Act4_20='盖我侪所见所闻者、不得不言也、';
_Act4_21='有司复威吓而释之、以民故、末由刑之、盖众因其所为、而归荣上帝也、';
_Act4_22='因此异迹而得愈者、其年已逾四旬矣、○';
_Act4_23='二人既释、乃就其友、以祭司诸长及长老所言者、悉告之、';
_Act4_24='友闻之、同心扬声颂上帝曰、主乎、尔乃造天地海、及其中万有者、';
_Act4_25='曾以圣神藉尔仆我祖大卫之口云、异邦狂怒、诸民妄谋、奚为哉、';
_Act4_26='世上列王兴起、有司聚集、以敌主及其受膏者、';
_Act4_27='盖希律、本丢彼拉多、及异邦人、与以色列民、果集于此邑、欲攻尔所膏之圣仆耶稣、';
_Act4_28='以行尔手尔旨所豫定将成者、';
_Act4_29='今祈主鉴彼众之威吓、使尔仆毅然宣尔道、';
_Act4_30='随时伸尔手施医、俾奇兆异迹、由尔圣仆耶稣之名而行、';
_Act4_31='祈毕、会集之所震动、众充于圣神、毅然言上帝之道、○';
_Act4_32='信者之众、一心一志、无言所有者属己、诸物与共、';
_Act4_33='使徒以大能证主耶稣之复起、而大恩临及于众、';
_Act4_34='中无缺乏之人、盖有田有宅者售之、絜其所鬻之值、置使徒足前、';
_Act4_35='各依其所需分给之、○';
_Act4_36='有约瑟者、利未族人也、生于居比路、使徒称之为巴拿巴、译即劝慰子也、';
_Act4_37='有田售之、絜其金、置使徒足前、';
_Act5_1='有亚拿尼亚者、与妻撒非喇鬻产、';
_Act5_2='私留值金数分、妻亦知之、其余数分、携置使徒足前、';
_Act5_3='彼得曰、亚拿尼亚乎、胡为撒但充尔心、致欺圣神、私留田值耶、';
_Act5_4='田未鬻、非属尔乎、既鬻、非由尔乎、尔心奚生此念哉、非欺人、乃欺上帝耳、';
_Act5_5='亚拿尼亚闻此言、仆而气绝、闻者皆大惧、';
_Act5_6='诸少者遂起殓之、舁出而葬焉、○';
_Act5_7='逾一时有半、其妻入、尚不知其事、';
_Act5_8='彼得谓之曰、告我、尔鬻田之值、止此数乎、曰、然、此数耳、';
_Act5_9='彼得曰、尔曹胡为协同试主之神乎、葬尔夫者之足已及门、亦将舁尔出矣、';
_Act5_10='妇即仆其足前而气绝、少者入、见其已死、舁之出、葬于夫侧、';
_Act5_11='全会及凡闻之者、皆大惧、○';
_Act5_12='由使徒之手、多行奇兆异迹于民间、众皆一心在所罗门之廊、';
_Act5_13='其余无敢附之者、然民尊崇之、';
_Act5_14='信而归主者益增、男女俱众、';
_Act5_15='至有舁病者出于衢、置之床榻、冀彼得过、或有受其影之荫者、';
_Act5_16='又有多人携病者、及邪鬼所难者、自耶路撒冷四周之邑而集、皆得医焉、○';
_Act5_17='惟大祭司与其同人、即撒都该党、';
_Act5_18='心满嫉恨、起而着手于使徒、置之外狱、';
_Act5_19='主之使夜启狱门、携之出、';
_Act5_20='曰、往立于殿、以此维生之言、悉语于民、';
_Act5_21='使徒闻之、昧爽入殿训诲、大祭司与其同人至、召集议会、及以色列之诸族长、遣人往狱、引使徒来、';
_Act5_22='隶至、不见其在狱、反命曰、';
_Act5_23='我侪见狱禁闭悉固、守者立于门、启时、内不见人、';
_Act5_24='殿司及大祭司与祭司诸长闻之、甚为烦难、不知事将若何、';
_Act5_25='或来告曰、尔置于狱者、立于殿训民矣、';
_Act5_26='殿司及隶往引之来、而不用强、盖惧其民以石击之也、';
_Act5_27='引至、立之于公会前、大祭司问之曰、';
_Act5_28='我侪非严戒尔曹、勿以斯名训诲乎、尔乃以尔教遍布耶路撒冷、欲以斯人之血归我侪也、';
_Act5_29='彼得与诸使徒对曰、我侪顺从上帝过于人、宜也、';
_Act5_30='我列祖之上帝已起耶稣、即尔所悬于木而杀之者、';
_Act5_31='且以其右手、举之为君、为救主、以改悔及罪之赦、赐以色列民、';
_Act5_32='我侪为此事之证、上帝所赐于顺从者之圣神亦然、○';
_Act5_33='众闻之、忿极、欲杀之、';
_Act5_34='有法利赛人迦玛列者、乃律师、庶民所尊者也、立于公会中、命使徒姑退、';
_Act5_35='语众曰、以色列人乎、尔宜自慎、何以处此数人、';
_Act5_36='先是有丢大者起、自矜为大、附之者约四百人、彼见杀、从者皆散、归于乌有、';
_Act5_37='厥后登籍时、有加利利犹大者起、诱民从之、彼既亡、从者亦尽散焉、';
_Act5_38='今我语尔、宜远斯人、姑听之、盖斯谋斯为、若由于人、必见倾毁、';
_Act5_39='若由上帝、尔不能倾毁之、恐尔或与上帝战争也、';
_Act5_40='众从之、召使徒至、扑之、命勿以耶稣之名为言、遂释之、';
_Act5_41='使徒去公会而喜、以其为斯名受辱、主视之为宜也、';
_Act5_42='于是日日在殿、及在诸家、训诲不息、宣耶稣为基督焉、';
_Act6_1='当时、门徒增多、有操希利尼音之犹太人、訾议希伯来人、因每日供给、而忽其嫠也、';
_Act6_2='十二徒召众门徒曰、我侪遗上帝道、而几筵是役、非宜也、';
_Act6_3='兄弟乎、当于尔中择有令名、充于圣神及智者七人、我侪可立之以司斯事、';
_Act6_4='我则专务祈祷宣道、';
_Act6_5='众悦其言、遂选司提反、乃充乎信与圣神者、及腓利、伯罗哥罗、尼迦挪、提门、巴米拿、并进教之安提阿人尼哥拉、';
_Act6_6='立之于使徒前、遂祈祷手按之、○';
_Act6_7='上帝之道益兴、门徒之数、极盛于耶路撒冷、祭司之服从斯道者亦众、○';
_Act6_8='司提反充乎恩与能、大行异迹奇兆于民中、';
_Act6_9='有称为利百地拿会堂、及古利奈、亚力山太、基利家、亚西亚之会堂者数人、起而与司提反辩论、';
_Act6_10='司提反以智与神而言、众莫能御、';
_Act6_11='遂贿人使言曰、我侪曾闻其有谤讟摩西、及上帝之言、';
_Act6_12='乃耸动众民、与长老士子、突来执之、曳至公会、';
_Act6_13='设伪证者、曰、此人出言谤讟圣所及律法不已、';
_Act6_14='盖我侪曾闻其言曰、斯拿撒勒人耶稣、将毁此所、且易摩西授我之规、';
_Act6_15='坐公会中者、皆注目司提反、见其容如天使之容焉、';
_Act7_1='大祭司曰、斯事然乎、';
_Act7_2='司提反曰、诸父兄弟听之、我祖亚伯拉罕、在米所波大米、未居哈兰时、有荣之上帝见于彼、';
_Act7_3='谓之曰、出故土、去亲族、至吾将示尔之地、';
_Act7_4='遂出迦勒底地、居于哈兰、其父死后、上帝自彼徙之至此、即尔今所居者、';
_Act7_5='然未尝赐之以业、即立足之地亦无之、其时彼尚无子、而上帝许以斯地赐之为业、爰及其裔、';
_Act7_6='且谓其裔将旅于异地、人将奴之、虐待之历四百年、';
_Act7_7='上帝又曰、奴之之国、吾必刑之、厥后彼将出、事吾于兹土、予以割礼之约、';
_Act7_8='于是亚伯拉罕生以撒、八日行割、以撒生雅各、雅各生十二祖、';
_Act7_9='诸祖妒约瑟、鬻之于埃及、而上帝偕之、';
_Act7_10='拯出诸难、予之恩宠智慧于埃及王法老前、法老立之为埃及家宰、兼司家政、';
_Act7_11='适埃及迦南遍地饥荒、苦甚、我祖绝粮、';
_Act7_12='雅各闻埃及有谷、先遣我祖、';
_Act7_13='继而约瑟见认于兄弟、其族乃显于法老、';
_Act7_14='约瑟遣迎其父雅各、与全族七十五人来、';
_Act7_15='雅各遂下埃及、与我祖俱终焉、';
_Act7_16='乃舁至叙剑、葬于亚伯拉罕由哈抹子孙、以金所购之墓、';
_Act7_17='迨上帝许亚伯拉罕之期已近、民于埃及、滋生蕃衍、';
_Act7_18='至新王崛起、不识约瑟、';
_Act7_19='乃阴谋我族、虐待我祖、命弃其婴、致不得生、';
_Act7_20='时、摩西生而俊秀、育于父家三月、';
_Act7_21='弃时、法老之女、取而育为己子、';
_Act7_22='摩西尽学埃及人之学术、言行兼优、';
_Act7_23='行年四十、眷念其兄弟以色列众子、而往视之、';
_Act7_24='见一人受枉、则护之、为屈抑者复仇、而击埃及人、';
_Act7_25='意兄弟必悟上帝藉其手救之、而彼不悟也、';
_Act7_26='翌日、见其相鬬、欲使之复和、曰、尔乃兄弟、何相害耶、';
_Act7_27='枉其邻者拒之曰、谁立尔为有司刑官、以治我乎、';
_Act7_28='尔欲杀我、如昨之杀埃及人乎、';
_Act7_29='摩西闻此而逃、旅于米甸之地、生二子焉、';
_Act7_30='逾四十年、天使于西乃山之野、棘丛火焰中、见于摩西、';
_Act7_31='摩西见而奇之、近而谛视、有主之声曰、';
_Act7_32='吾乃尔列祖之上帝、即亚伯拉罕、以撒、雅各之上帝也、摩西战栗、而不敢视、';
_Act7_33='主谓之曰、解尔履、盖尔所立之处、圣地也、';
_Act7_34='我诚见吾民在埃及之苦、且闻其慨叹、故临以拯之、今来、吾将遣尔入埃及也、';
_Act7_35='夫此摩西、即民所拒云、谁立尔为有司刑官者、上帝乃以棘丛中所见天使之手、遣之为有司为援救者矣、';
_Act7_36='彼率民出、行奇事异迹于埃及、红海、旷野、历四十年、';
_Act7_37='曾语以色列众子曰、上帝将于尔兄弟中、挺生先知若我者、即此摩西也、';
_Act7_38='斯人尝于旷野之会中、与在西乃山语彼之天使、及我列祖偕在焉、且受维生之诏、以授我侪、';
_Act7_39='我列祖弗顺而拒之、意欲返埃及、';
_Act7_40='谓亚伦曰、为我造神以导我、因率我出埃及之摩西、我不知其何往也、';
_Act7_41='维时、乃造犊像献祭、而喜己手之工、';
_Act7_42='于是上帝转而不顾、任其奉事天军、如先知书所录云、以色列室乎、尔四十年于旷野、岂以牺牲祭物献我乎、';
_Act7_43='尔舁摩西之幕、与理番神之星、即尔所造以拜者之像、吾将徙尔于巴比伦外矣、';
_Act7_44='我列祖在旷野、有为证之幕、如语摩西、命其依所见之式而造者、';
_Act7_45='我列祖承受此幕、偕约书亚携入异邦、而据其地、即上帝在我列祖前逐彼之时、以至大卫之日、';
_Act7_46='夫大卫获恩于上帝、求为雅各之上帝得一居所、';
_Act7_47='而所罗门为之建室、';
_Act7_48='然至上者不居手造之室、如先知所云、';
_Act7_49='主曰、天乃我座、地乃我足几、尔将为我建何室、我安息之所何在乎、';
_Act7_50='凡此、非皆我手所造者乎、○';
_Act7_51='尔曹强项、在心与耳未受割者、恒逆圣神、尔祖所行、尔亦行之、';
_Act7_52='先知中、不为尔祖窘逐者谁乎、且杀豫言义者将至之人、此义者、尔今卖而杀之矣、';
_Act7_53='尔受由天使而设之律、而不守之、○';
_Act7_54='众闻之、忿极、向之切齿、';
_Act7_55='司提反充于圣神、注目仰天、见上帝之荣、耶稣立于其右、';
_Act7_56='曰、我见天开、人子立于上帝右、';
_Act7_57='众大呼、掩耳、同心蜂拥而上、';
_Act7_58='逐之出城、以石击之、证者置衣于少者扫罗足前、';
_Act7_59='众击时、司提反吁曰、主耶稣纳我魂也、';
_Act7_60='又跪而大呼曰、主欤、勿以此罪归之、言毕而寝、扫罗亦悦其死、';
_Act8_1='是日也、在耶路撒冷之教会、大起窘逐、使徒而外、皆散于犹太及撒玛利亚诸地、';
_Act8_2='有敬虔者、葬司提反、为之拊膺大哭、';
_Act8_3='扫罗残害教会、入诸家、执男女下之狱、○';
_Act8_4='是以诸散者周游宣道、';
_Act8_5='腓利下撒玛利亚邑、以基督宣于民、';
_Act8_6='众闻之、且见其所行异迹、则同心向往之、';
_Act8_7='盖多有患邪鬼者、其鬼大呼而出、瘫者跛者、亦多获愈、';
_Act8_8='邑中大喜、○';
_Act8_9='有西门者、素于邑行巫术、每自夸大、使撒玛利亚民惊异、';
_Act8_10='自少至老皆听之、曰、此人即所谓上帝之大能也、';
_Act8_11='众向往之故、为其久以巫术使之惊异也、';
_Act8_12='及腓利宣上帝国之福音、与耶稣基督之名、男女遂信而受洗、';
_Act8_13='西门亦信、既受洗、常偕腓利、见其所行之异迹大能、而惊异焉、○';
_Act8_14='使徒在耶路撒冷、闻撒玛利亚民受上帝之道、乃遣彼得约翰就之、';
_Act8_15='既至、为众祈祷、俾受圣神、';
_Act8_16='盖圣神尚未临其一人、第受洗归主耶稣之名而已、';
_Act8_17='于是手按之、遂受圣神、';
_Act8_18='西门见使徒按手、即有圣神下赐、乃献之以金、';
_Act8_19='曰、以此能予我、俾我手所按者、亦受圣神焉、';
_Act8_20='彼得谓之曰、尔金与尔偕亡、因尔意上帝之赐、可以金而获也、';
_Act8_21='尔于此道、无分无与、因在上帝前、尔心不正也、';
_Act8_22='故宜改悔此恶、祈主、庶几尔心之念可赦、';
_Act8_23='盖我见尔在胆之苦、恶之系也、';
_Act8_24='西门曰、尔曹为我祈主、使尔所言、无及于我、○';
_Act8_25='二人既证主道、而宣言之、则返耶路撒冷、于撒玛利亚诸村宣福音焉、○';
_Act8_26='主之使谓腓利曰、起而南、往于自耶路撒冷、下迦萨之路、是乃旷野、';
_Act8_27='遂起而往、遇埃提阿伯人、乃操权之宦竖、总司埃提阿伯女王干大基之库者也、曾至耶路撒冷崇拜而返、';
_Act8_28='乘车读先知以赛亚书、';
_Act8_29='圣神谓腓利曰、前傍此车、';
_Act8_30='腓利趋就之、闻其读先知以赛亚书、曰、尔所读者、通晓否、';
_Act8_31='曰、无启迪者、安能通晓乎、遂请腓利升车偕坐、';
_Act8_32='所读之经云、其被牵也、如羊就屠、其不启口也、似羔对翦者而无声、';
_Act8_33='彼居卑时、义鞫被废、其生见夺于地、其世将焉述之、';
_Act8_34='宦者谓腓利曰、先知言此、所指何人、己乎、抑他人乎、请以示我、';
_Act8_35='腓利遂启口、由此经以宣耶稣、';
_Act8_36='行时、遇有水处、';
_Act8_37='宦者曰、此有水、我受洗、何阻耶、';
_Act8_38='命停车、腓利与宦者咸入水、遂为之施洗、';
_Act8_39='自水而上、主之神忽摄腓利去、宦者不复见之、乃欣然就道、';
_Act8_40='人见腓利于亚锁都、经行其地、宣福音于诸邑、以至该撒利亚、';
_Act9_1='扫罗仍向主之门徒、口出威吓杀戮之言、诣大祭司、';
_Act9_2='求书达于大马色诸会堂、若遇从此道者、无论男女、则系而解至耶路撒冷、';
_Act9_3='行近大马色、天忽有光环照之、';
_Act9_4='遂仆地、闻有声谓之曰、扫罗、扫罗、何窘迫我、';
_Act9_5='曰、主、尔为谁、曰、我乃尔所窘迫之耶稣也、';
_Act9_6='起、入城、尔当行者、将以示尔、';
_Act9_7='同行者噤而立、闻声而不见人、';
_Act9_8='扫罗自地起、开目无所见、同人援其手、导入大马色、';
_Act9_9='三日不见、亦不饮食、○';
_Act9_10='在大马色、有门徒亚拿尼亚者、主于异象中语之曰、亚拿尼亚乎、对曰、主、我在此、';
_Act9_11='主曰、起、往至一街名直者、于犹大家、访大数人扫罗、彼方祈祷、';
_Act9_12='且见一人名亚拿尼亚、入而手按之、使之复明、';
_Act9_13='亚拿尼亚曰、主、我闻于众、此人在耶路撒冷、多端虐遇尔之圣徒、';
_Act9_14='且彼在此、有由祭司诸长所得之权、以系凡吁尔名者、';
_Act9_15='主曰、往哉、彼乃我选之器、以播我名于异邦人、及诸王、并以色列民、';
_Act9_16='我将示之、彼必为我名而受多苦、';
_Act9_17='亚拿尼亚遂往、入室、手按之曰、兄弟扫罗、尔来时、途中见于尔之主耶稣、遣我使尔得见、且充于圣神、';
_Act9_18='忽有若鳞者、自其目脱落、即复明、起而受洗、';
_Act9_19='既食、乃健、○';
_Act9_20='扫罗适偕诸门徒居大马色数日、即于诸会堂、宣耶稣为上帝子、';
_Act9_21='闻者皆惊异之、曰、此人非在耶路撒冷、残害吁斯名者、且来此、欲系之、解于祭司诸长乎、';
_Act9_22='而扫罗之力益增、辩折居大马色之犹太人、证耶稣为基督、○';
_Act9_23='久之、犹太人共议杀扫罗、扫罗知其谋、';
_Act9_24='众又昼夜伺于邑门、欲杀之、';
_Act9_25='于是门徒夜携扫罗、以筐自墙缒之下、○';
_Act9_26='扫罗至耶路撒冷、试纳交于门徒、众皆惧之、不信其为门徒也、';
_Act9_27='惟巴拿巴引之就使徒、以其途中如何见主、主与之言、及在大马色、如何以耶稣名毅然宣传、悉述之、';
_Act9_28='遂在耶路撒冷、与门徒出入、';
_Act9_29='以主耶稣名毅然宣传、与操希利尼音之犹太人辩论、其人谋杀之、';
_Act9_30='兄弟知之、乃送至该撒利亚、遣往大数、○';
_Act9_31='于是遍犹太、加利利、撒玛利亚诸会、平安建立、畏主而行、获圣神之慰、而人数增焉、○';
_Act9_32='彼得周游四方、亦就居于吕大之圣徒、';
_Act9_33='遇一人、名以尼雅、因患瘫、卧床八年、';
_Act9_34='彼得谓之曰、以尼雅、耶稣基督愈尔矣、起、治尔床、彼即起、';
_Act9_35='凡居吕大与沙仑者、见之而归主、○';
_Act9_36='约帕有女徒、大比大者、译即多加、多加即鹿之谓广行善事、及施济、';
_Act9_37='是时病死、濯其尸、停于楼、';
_Act9_38='吕大近于约帕、门徒闻彼得在彼、遣二人往、求其速来、';
_Act9_39='彼得遂起同往、既至、引之登楼、诸嫠立于其侧而哭、且以多加生时所制衣服示之、';
_Act9_40='彼得屏众、屈膝祈祷、转向尸曰、大比大起、妇启目、见彼得、遂坐、';
_Act9_41='彼得以手援之起、召诸圣徒及诸嫠、以复生之妇付之、';
_Act9_42='举约帕皆知之、而信主者多矣、';
_Act9_43='彼得在约帕日久、与皮工西门同居、';
_Act10_1='该撒利亚有哥尼流者、义大利营之百夫长也、';
_Act10_2='其人敬虔、举家寅畏上帝、博施于民、恒于祈祷、';
_Act10_3='日约申初、于异象中、明见上帝使入而语之曰、哥尼流、';
_Act10_4='哥尼流注视之、惊曰、主、何为、曰、尔之祈祷施济、已达于上帝前、而为之记矣、';
_Act10_5='今当遣人往约帕、请西门称彼得者、';
_Act10_6='彼寓于皮工西门、厥家濒海、';
_Act10_7='与言之使既去、哥尼流召二仆、与侍卒之敬虔者一人、';
_Act10_8='悉以其事述之、遣往约帕、○';
_Act10_9='翌日、行将近邑、时约午正、彼得乘屋祈祷、';
_Act10_10='饥欲食、人方具餐、神游象外、';
_Act10_11='见天开、有器下降、如大布、系四角缒地、';
_Act10_12='内有各类地上四足之兽、及昆虫飞鸟、';
_Act10_13='有声曰、彼得起、杀而食之、';
_Act10_14='曰、主、不然、俗物及不洁者、我未尝食焉、';
_Act10_15='又有声曰、上帝所洁者、勿以为俗也、';
_Act10_16='如是者三、器即上收于天、○';
_Act10_17='彼得中心犹豫、不知所见异象何意、而哥尼流所遣之人、适访至西门家、立于门外、';
_Act10_18='呼而问曰、西门称彼得者、寓此否、';
_Act10_19='彼得尚思异象时、圣神谓之曰、有三人寻尔、';
_Act10_20='起而下、偕之往、勿疑、盖我遣之来也、';
_Act10_21='彼得下、就其人曰、我即尔所寻者、尔来何为、';
_Act10_22='曰、百夫长哥尼流、义人也、敬畏上帝、为犹太举国所誉、奉圣使之示、请尔至其家、欲听尔言、';
_Act10_23='遂延之入、止宿焉、翌日、起而偕往、约帕兄弟数人同行、';
_Act10_24='又翌日、入该撒利亚、哥尼流豫集亲族契友俟之、';
_Act10_25='彼得入时、哥尼流迎之、伏其足下而拜、';
_Act10_26='彼得援之、曰、起、我亦人也、';
_Act10_27='与之语而入、见众集、谓之曰、';
_Act10_28='尔固知犹太人、与异邦人相亲相近、非宜也、然上帝示我、勿视人为俗、或不洁、';
_Act10_29='故我见请、不辞而来、试问召我何意、';
_Act10_30='哥尼流曰、前四日此时、我在室、守申初之祈祷、见一人衣服皎然、立于前、';
_Act10_31='曰、哥尼流、尔之祈祷已升闻、尔之施济已记于上帝前、';
_Act10_32='当遣人至约帕、请西门称彼得者、彼寓于海滨皮工西门家、';
_Act10_33='故我即遣人诣尔、尔来善矣、今我侪咸在上帝前、以听主凡所命尔者、○';
_Act10_34='彼得启口曰、我诚知上帝不以貌取人、';
_Act10_35='万国中有畏之而行义者、皆为其悦纳也、';
_Act10_36='夫上帝藉耶稣基督、即万有之主、传和平福音、以斯道授以色列裔、';
_Act10_37='即约翰传洗礼后、自加利利始、遍扬于犹太、此尔所知也、';
_Act10_38='上帝以圣神与能、膏拿撒勒耶稣、彼周游行善、医凡为魔所制者、盖上帝偕之也、';
_Act10_39='其在犹太地、及耶路撒冷所行者、我侪为证、人乃悬于木而杀之、';
_Act10_40='越三日、上帝起之、使之显著、';
_Act10_41='非于众民、乃于上帝豫选为证者、我侪是也、彼自死而起后、尝同饮食、';
_Act10_42='彼命我侪宣传于民、证上帝所定、以鞫生者死者、即斯人也、';
_Act10_43='诸先知亦为之证、凡信之者、将由其名而得罪赦、○';
_Act10_44='彼得言时、圣神临于诸听道者、';
_Act10_45='奉割礼之信徒、偕彼得而来者、因圣神之赐、亦注于异邦人、则皆骇异、';
_Act10_46='盖闻其言诸方言、赞上帝为大也、';
_Act10_47='彼得曰、斯人既受圣神、如我侪然、以水与之施洗、孰能禁之、';
_Act10_48='遂命以耶稣基督名洗之、众请彼得居数日焉、';
_Act11_1='使徒与在犹太之兄弟、闻异邦人亦受上帝道、';
_Act11_2='及彼得上耶路撒冷、奉割礼者与之争曰、';
_Act11_3='尔入未受割者之室、与之共食耶、';
_Act11_4='彼得乃依次述其事曰、';
_Act11_5='我在约帕祈祷、神游象外、异象中见一器、如大布系四角、自天缒至我前、';
_Act11_6='我注目视之、内有地上四足之畜、及野兽、昆虫、飞鸟、';
_Act11_7='且闻声曰、彼得起、杀而食之、';
_Act11_8='我曰、主、不然、俗物及不洁者、未尝入我口也、';
_Act11_9='复有声自天曰、上帝所洁者、勿以为俗也、';
_Act11_10='如是者三、则皆复曳于天、';
_Act11_11='适有三人、遣自该撒利亚诣我、立我寓所之前、';
_Act11_12='圣神命我同往、勿区别、此兄弟六人偕行、咸入其人之室、';
_Act11_13='彼告我侪、曾见天使立于其室、曰、当遣人往约帕、请西门称彼得者、';
_Act11_14='彼将以言告尔、俾尔与全家、藉之得救、';
_Act11_15='我甫言时、圣神临之、如初临于我侪然、';
_Act11_16='我遂忆主言曰、约翰固以水施洗、惟尔曹将受洗于圣神焉、';
_Act11_17='夫上帝既以恩赐予之、一如我侪在信主耶稣基督之时、我何人斯、能阻上帝耶、';
_Act11_18='众闻之默然、归荣上帝、曰、上帝亦赐异邦人改悔、而得生矣、○';
_Act11_19='因司提反遭难、而四散者、行至腓尼基、居比路、安提阿、第传道于犹太人而已、';
_Act11_20='中有居比路古利奈数人至安提阿、亦语于希利尼人、宣主耶稣、';
_Act11_21='主之手偕之、信而归主者甚众、';
_Act11_22='在耶路撒冷之会、风闻此事、遂遣巴拿巴往安提阿、';
_Act11_23='既至、见上帝之恩、则喜、劝众坚心、恒在于主、';
_Act11_24='盖巴拿巴、善人也、充乎圣神与信、而归主者益增、';
_Act11_25='巴拿巴往大数访扫罗、遇之、则携至安提阿、';
_Act11_26='与会众偕集者一年、训诲多人、门徒之称基督徒、自安提阿始也、○';
_Act11_27='是时有先知数人、自耶路撒冷至安提阿、';
_Act11_28='中有亚迦布者、感于圣神而起、示天下将有大饥、至革老丢时、果应之、';
_Act11_29='门徒定意各量其力、施济犹太之兄弟、';
_Act11_30='于是托巴拿巴扫罗之手、寄于诸长老焉、';
_Act12_1='当时、希律王措手虐待会中数人、';
_Act12_2='斩约翰之兄弟雅各、';
_Act12_3='见犹太人悦之、又执彼得、时乃除酵之日、';
_Act12_4='下之于狱、付卒四班守之、每班四人、意欲逾越节后、曳出以与民、';
_Act12_5='彼得既系狱、教会为之切祈上帝、';
_Act12_6='希律将曳之出、是夜、彼得系于二链、寝二卒中、守者亦于狱门外守焉、';
_Act12_7='主之使立于旁、光耀于室、拍彼得胁、寤之曰、速起、链遂脱其手、';
_Act12_8='天使谓之曰、束带纳履、彼得如其言、又曰、披衣从我、';
_Act12_9='遂出从之、不识天使所行为真、以为见异象也、';
_Act12_10='既过守所二重、至达邑之铁门、其门自启、乃出、经行一衢、天使忽去之、';
_Act12_11='彼得乃悟曰、今我真知主遣其使、拯我脱希律手、与犹太民所冀者也、';
_Act12_12='思维间、至约翰称马可者之母马利亚家、多人聚集祈祷、';
_Act12_13='彼得叩外门、有女名罗大、出而听之、';
_Act12_14='识彼得声而喜、门不及启、趋入、言彼得立于门外、';
_Act12_15='众曰、尔狂矣、女力言之、众曰、然则其天使耳、';
_Act12_16='彼得叩之不已、众启而见之、则骇异、';
_Act12_17='彼得摇手使勿言、遂以主如何引己出狱告之、又曰、宜以此事告于雅各、及诸兄弟、遂出而他往、';
_Act12_18='及旦、众卒不知彼得何往、不胜惊扰、';
_Act12_19='希律索之不获、勘守卒、命杀之、遂去犹太、往该撒利亚居焉、○';
_Act12_20='希律素怒推罗西顿人、但二邑之人赖王土得养、故同心诣之、结纳王之近臣伯拉斯都、而乞和焉、';
_Act12_21='希律于所定之期、衣王服、升公座而谕之、';
_Act12_22='民呼曰、此神之声、非人之声也、';
_Act12_23='希律不归荣上帝、主之使即击之、为虫所蚀而气绝、○';
_Act12_24='于是上帝之道、兴而弥广、巴拿巴与扫罗役事既毕、自耶路撒冷而返、约翰称马可者偕之、';
_Act13_1='安提阿会中、有先知与教师数人、即巴拿巴、称居结之西面、古利奈人路求、分封君希律之幼侣马念及扫罗、';
_Act13_2='其事主禁食时、圣神曰、为我甄别巴拿巴、扫罗、行我召彼之事、';
_Act13_3='于是禁食祈祷、按手二人而遣之、○';
_Act13_4='二人既奉圣神之遣、往西流基、航海至居比路、';
_Act13_5='在撒拉米、宣上帝道于犹太诸会堂、约翰役事之、';
_Act13_6='经行全岛、至帕弗遇巫者、伪为先知、名巴耶稣、犹太人也、';
_Act13_7='与方伯士求保罗偕、士求保罗、哲人也、召巴拿巴、扫罗、欲听上帝道、';
_Act13_8='以吕马、译即巫者、敌二人、欲使方伯弗信、';
_Act13_9='扫罗亦名保罗、充乎圣神、注视之曰、';
_Act13_10='噫、尔盈诸诡谲奸恶、为魔之子、诸义之敌、尔紊乱主之正道、将无已乎、';
_Act13_11='今主之手加诸尔、尔必瞽、暂不见日、其目即蒙而暗、遍求人援引之、';
_Act13_12='方伯见之、奇主之道而信焉、○';
_Act13_13='保罗及同人、由帕弗舟行、至旁非利亚之别加、约翰去之、归耶路撒冷、';
_Act13_14='保罗等自别加启行、至彼西底之安提阿、安息日、入会堂而坐、';
_Act13_15='读律法与先知书毕、司会堂者、使人谓之曰、兄弟乎、若有言劝民、请言之、';
_Act13_16='保罗起、招以手曰、以色列人、与畏上帝者听之、';
_Act13_17='此以色列民之上帝、选我列祖、且当民旅埃及时拔之、举手引之出、';
_Act13_18='在旷野包容之、约四十年、';
_Act13_19='既灭迦南七族、则分其地、与之为业、约四百五十年、';
_Act13_20='厥后赐以士师、至先知撒母耳、';
_Act13_21='民求一王、上帝赐之便雅悯支基士之子扫罗、历四十年、';
_Act13_22='既废之、举大卫为王、为之证曰、我得耶西子大卫、其人惬我心、将悉行我旨也、';
_Act13_23='上帝依所许者、由此人之裔、为以色列民立一救主、即耶稣也、';
_Act13_24='于其未至之前、约翰先宣改悔之洗礼于以色列民、';
_Act13_25='迨毕其职、曰、尔意我为谁、我非其人也、有后我来者、即解其履、我亦弗堪、';
_Act13_26='兄弟乎、亚伯拉罕之裔、及尔中畏上帝者、此救世之道、宣至我侪矣、';
_Act13_27='夫居耶路撒冷者、及其有司、因不知基督、亦不知每安息日、所诵先知之言、乃拟定其罪而应之也、';
_Act13_28='虽未得其当死之辜、竟求彼拉多杀之、';
_Act13_29='既悉应经中指彼而载者、则自木取之下、葬于墓、';
_Act13_30='而上帝自死起之、';
_Act13_31='自加利利同上耶路撒冷者、多日见之、今为其证于民、';
_Act13_32='我侪以所许列祖之福音报尔、';
_Act13_33='即上帝起耶稣、应于我侪子孙者、如诗之二篇所载、尔乃我子、我今日生尔、';
_Act13_34='论其自死起之、不复朽坏、有云、我将以大卫圣而且实之恩赐尔、';
_Act13_35='故诗又云、尔必不许尔之圣者见朽、';
_Act13_36='夫大卫在其世、遵行上帝之旨、既寝、归其列祖而见朽、';
_Act13_37='惟上帝所起者、不见朽也、';
_Act13_38='是以兄弟宜知、罪之赦由斯人宣于尔、';
_Act13_39='且凡信者、赖彼诸事见义、即于摩西律、所不能见义者也、';
_Act13_40='慎之哉、免先知所言临尔、';
_Act13_41='曰、藐忽者乎、尔其视之、且骇且亡、盖于尔之时、我行一事、人虽告尔、尔必不信、○';
_Act13_42='众出时、求于后安息日、复宣此道于彼、';
_Act13_43='会既散、犹太人及进教之敬虔者、多从保罗巴拿巴、二人与之言、劝其恒于上帝之恩、○';
_Act13_44='后安息日、邑民几尽集、听上帝之道、';
_Act13_45='惟犹太人见人众多、则充乎嫉妒、驳保罗所言、且谤之、';
_Act13_46='保罗巴拿巴毅然曰、上帝道宜先宣于尔、而尔弃之、自拟不堪得永生、我侪转向异邦人矣、';
_Act13_47='盖主如是命我侪云、我已立尔为异邦之光、俾尔施行拯救、至于地极、';
_Act13_48='异邦人闻之则喜、荣上帝道、凡豫定得永生者咸信焉、';
_Act13_49='于是主道遍扬四方、';
_Act13_50='但犹太人唆敬虔之贵妇、及邑之尊者、窘迫保罗巴拿巴、逐之出境、';
_Act13_51='二人对众拂去足尘、至以哥念、';
_Act13_52='门徒充乎喜乐、及圣神焉、';
_Act14_1='二人在以哥念、同入犹太会堂宣道、致犹太人及希利尼人、信者甚众、';
_Act14_2='但弗顺之犹太人耸异邦人、使其心憾诸兄弟、';
_Act14_3='二人居彼日久、赖主毅然而言、主假其手、行诸异兆奇事、以证己之恩道、';
_Act14_4='邑众乃分、有从犹太人者、有从使徒者、';
_Act14_5='异邦人、犹太人、与其有司、蜂拥而前、欲凌辱之、且石击之、';
_Act14_6='二人知之、逃至吕高尼之路司得特庇二邑、及其四境、';
_Act14_7='以宣福音、○';
_Act14_8='路司得有一弱足者坐焉、乃生而跛、从未尝行者、';
_Act14_9='听保罗言、保罗注目视之、见其有信可愈、';
_Act14_10='乃大声曰、尔足卓立、其人遂踊且行、';
_Act14_11='众见保罗所为、以吕高尼方言扬声曰、诸神以人形临我侪矣、';
_Act14_12='于是称巴拿巴为丢斯、以保罗倡言、称为希耳米、';
_Act14_13='邑外丢斯庙之祭司、牵犊奉花冠至门、欲偕众献祭、';
_Act14_14='使徒巴拿巴保罗闻之、裂衣、跃入众中、呼曰、';
_Act14_15='诸君何行此乎、我侪亦人、与尔同情、特宣福音予尔、使尔去此虚妄、归于维生上帝、即造天地海、及其中之万有者、';
_Act14_16='彼于先世任万邦各行其是、';
_Act14_17='然未尝无证、乃施慈惠、雨降自天、果生以时、俾尔足食、喜溢于心、';
_Act14_18='二人言此、仅止众不祭之、○';
_Act14_19='有犹太人来自安提阿、以哥念、唆众、以石击保罗、意其已死、曳出邑外、';
_Act14_20='门徒环立时、保罗起、入邑、次日与巴拿巴往特庇、';
_Act14_21='宣福音于是邑、招多人为徒、则返路司得、以哥念、安提阿、';
_Act14_22='坚门徒心、劝之恒居于道、又言我侪入上帝国、必历多艰、';
_Act14_23='既于各会择立长老、禁食祈祷、荐之于所信之主、';
_Act14_24='遂经行彼西底、至旁非利亚、';
_Act14_25='宣道于别加、下亚大利、';
_Act14_26='航海至安提阿、昔二人见托于上帝之恩、以行今所毕之事功、即在此也、';
_Act14_27='既至、则集会众、述上帝偕己所行之事、及辟信门于异邦人、';
_Act14_28='遂与门徒久居焉、';
_Act15_1='有数人来自犹太、训诸兄弟曰、苟不依摩西例受割、不能得救也、';
_Act15_2='保罗巴拿巴与之大相争辩、众定意遣保罗、巴拿巴、及会中数人、上耶路撒冷、见使徒长老、以此端问之、';
_Act15_3='于是会众送之行、乃经腓尼基、撒玛利亚、述异邦人之向化、诸兄弟大喜、';
_Act15_4='至耶路撒冷、会众及使徒长老接纳之、遂述上帝偕己所行之事、';
_Act15_5='有法利赛党信者数人、起而言曰、必为之行割、且命守摩西之例、○';
_Act15_6='使徒与长老集议此事、';
_Act15_7='多所辩论、彼得起、语众曰、兄弟乎、尔知上帝昔于尔中选我、使异邦人由我口闻福音而信、';
_Act15_8='且知人心之上帝、亦为之证、';
_Act15_9='赐以圣神、如赐我然、无分彼此、以信洁其心、';
_Act15_10='今何为试上帝、以列祖及我侪不克负之轭、置门徒颈乎、';
_Act15_11='我侪信己得救、乃由主耶稣恩、亦如彼然、○';
_Act15_12='众默然、听巴拿巴、保罗、述上帝由彼于异邦人中、所行异迹奇事、';
_Act15_13='言竟、雅各曰、兄弟其听之、';
_Act15_14='西门已述上帝初垂顾异邦、由其中取民、以归己名、';
_Act15_15='诸先知之言、与此符合、';
_Act15_16='如经云、此后我将反、复建大卫倾覆之幕、复建其颓垣而立之、';
_Act15_17='俾其余民、及凡奉我名之异邦人寻主、';
_Act15_18='此自世初、示人斯事之主言之矣、';
_Act15_19='故我拟自异邦归上帝者、勿扰之、';
_Act15_20='惟书谕之、戒偶像之污与淫、并勒死之牲及血、';
_Act15_21='盖伊古以来、摩西之书、于各邑有宣之者、每安息日、读于会堂也、○';
_Act15_22='时、使徒长老与会众、决意于其中选人、偕保罗巴拿巴往安提阿、即选称巴撒巴之犹大、及西拉、乃兄弟中之尊者、';
_Act15_23='以书托之、其书云、使徒长老兄弟、请安提阿、叙利亚、基利家、异邦之诸兄弟安、';
_Act15_24='盖闻有数人出自我中、以言扰尔、倾陷尔心、然非我侪所命、';
_Act15_25='我侪同心决意选人、遣偕所爱之巴拿巴保罗就尔、';
_Act15_26='皆为我主耶稣基督名而致命者也、';
_Act15_27='故遣犹大、西拉、彼将口述此事于尔、';
_Act15_28='盖圣神与我侪、决意不以他任加尔、惟此要者数端、';
_Act15_29='即戒祭像之物及血、并勒死之牲与淫、尔若戒此、则善矣、愿尔平康、○';
_Act15_30='彼等奉遣、至安提阿、集众授书、';
_Act15_31='众读之、喜其慰、';
_Act15_32='犹大、西拉、亦先知者、以多言劝兄弟、而坚固之、';
_Act15_33='居久之、兄弟使之安然归于遣之者、';
_Act15_35='惟保罗、巴拿巴、仍居安提阿、偕多人训诲、而宣主道、○';
_Act15_36='越数日、保罗谓巴拿巴曰、我侪且复往昔宣主道诸邑、视兄弟若何、';
_Act15_37='巴拿巴欲携称马可之约翰偕往、';
_Act15_38='保罗以为携之非宜、因其昔在旁非利亚离之而去、不偕往供事也、';
_Act15_39='遂启争端、彼此分离、巴拿巴携马可、航海往居比路、';
_Act15_40='保罗选西拉同行、诸兄弟以之托于主恩、';
_Act15_41='乃周行叙利亚、基利家、坚诸会焉、';
_Act16_1='保罗至特庇、又适路司得、在彼有门徒提摩太者、犹太信妇之子、其父希利尼人也、';
_Act16_2='为路司得以哥念诸兄弟所誉、';
_Act16_3='保罗欲携之同往、以该处之犹太人故、为之行割、盖皆知其父为希利尼人也、';
_Act16_4='遂经诸邑、以耶路撒冷使徒长老所定之命、授门徒守之、';
_Act16_5='于是诸会之信益坚、人数日增、○';
_Act16_6='经行弗吕家加拉太地、且圣神禁其宣道于亚西亚也、';
_Act16_7='至每西亚境、欲往庇推尼、耶稣之神不许、';
_Act16_8='乃越每西亚、下特罗亚、';
_Act16_9='保罗夜见异象、有马其顿人、立而求之曰、请过马其顿助我侪、';
_Act16_10='保罗见此异象、遂图往马其顿、诚以主召我侪宣福音于彼也、○';
_Act16_11='自特罗亚扬帆、径至撒摩特喇、次日至尼亚波利、';
_Act16_12='遂适腓立比、乃马其顿一方之首邑、罗马新疆也、我侪居此数日、';
_Act16_13='值安息日、出邑门至河滨、知有祈祷所、乃坐、而与会集之妇女言、';
_Act16_14='有妇名吕底亚、乃推雅推喇邑人、售紫布为业、素拜上帝者也、彼听之、主启其心、专向保罗所言、';
_Act16_15='妇举家受洗、求我侪曰、若以我为忠于主者、则入居我家、遂强留我侪、○';
_Act16_16='后适祈祷所、遇一婢为卜筮之鬼所凭、以其术大利厥主、';
_Act16_17='随保罗及我侪、呼曰、斯人乃至高上帝之仆、以拯救之道宣于尔曹、';
_Act16_18='如是者多日、保罗厌之、反身谓其鬼曰、我以耶稣基督名、命尔出彼、鬼即出、○';
_Act16_19='婢之主见其获利之望已失、则执保罗西拉、曳入市、见有司、';
_Act16_20='解于上宪曰、此犹太人也、大扰我邑、';
_Act16_21='宣我罗马人不宜受不宜行之规、';
_Act16_22='群众起而攻之、上宪命褫其衣、杖之、';
_Act16_23='杖甚、则下之狱、命狱吏固守之、';
_Act16_24='狱吏受命、下之内狱、以木桎其足、';
_Act16_25='夜半、保罗西拉载祷载咏、颂美上帝、诸囚倾听、';
_Act16_26='地忽大震、狱基动摇、诸门顿启、囚之械系尽解、';
_Act16_27='狱吏寤、见狱门启、拔刀将自杀、意诸囚已逃也、';
_Act16_28='保罗大声呼曰、毋自戕、我侪咸在、';
_Act16_29='狱吏索火跃入、战栗伏于保罗西拉前、';
_Act16_30='导之出、曰、主、我当何为而得救、';
_Act16_31='曰、信主耶稣、尔与尔家必得救矣、';
_Act16_32='遂以主道语之、及凡在其家者、';
_Act16_33='是夜是时、狱吏携二人濯其伤、与其家人即受洗焉、';
_Act16_34='遂延之入室、为之具餐、既信上帝、举家喜甚、○';
_Act16_35='及旦、上宪遣隶曰、释此二人、';
_Act16_36='狱吏以斯言告保罗曰、上宪遣人释尔、今可出、安然而去、';
_Act16_37='保罗曰、我侪罗马人也、未定罪、而于众前扑之、且下狱、今欲私出我乎、必不可、宜自来引我出也、';
_Act16_38='隶以此言覆上宪、上宪闻其为罗马人、则惧、';
_Act16_39='遂来谢焉、引之出、请去其邑、';
_Act16_40='二人出狱、入吕底亚室、见兄弟而慰之、乃去、';
_Act17_1='经行暗妃波里、亚波罗尼亚、至帖撒罗尼迦、有犹太人会堂、';
_Act17_2='保罗依然入之、历三安息日、本诸经与人辩论、';
_Act17_3='于基督当受害、自死复起、阐发而指陈之、又云、我所宣于尔之耶稣、即基督也、';
_Act17_4='中有数人受劝、附于保罗西拉、又敬虔之希利尼人甚多、贵妇亦不少、';
_Act17_5='但犹太人妒之、招纳市井匪类、聚集群众、使阖邑鼓噪、突至耶孙室、欲取二人以予民、';
_Act17_6='不遇、则曳耶孙、与数兄弟、至邑宰前、呼曰、扰乱天下者亦至此矣、';
_Act17_7='耶孙纳之、此辈所行、违该撒命、言有他王耶稣也、';
_Act17_8='众民与邑宰闻之、则悚惧、';
_Act17_9='乃取耶孙与余人之保而释之、○';
_Act17_10='兄弟乘夜、急遣保罗西拉往庇哩亚、至则入犹太人会堂、';
_Act17_11='此邑之人、贤于帖撒罗尼迦人、以其乐于受道、日究经文、果如此否、';
_Act17_12='故其中多信者、又有希利尼贵妇、及男子亦不少、';
_Act17_13='但帖撒罗尼迦之犹太人、知保罗宣上帝道于庇哩亚、遂至彼、耸众而扰之、';
_Act17_14='兄弟即遣保罗适于海、惟西拉提摩太尚留于彼、';
_Act17_15='送保罗者引至雅典、既受其命、召西拉提摩太速就之、乃返、○';
_Act17_16='保罗在雅典待之、见其邑偶像充斥、中心愤激、';
_Act17_17='乃在会堂、与犹太人、及敬虔者辩论、且日在市、与所遇者亦然、';
_Act17_18='有以彼古罗、斯多亚二教之哲士数人、与之争辨、或曰、此啁嘐者、欲何言耶、或曰、似宣扬异邦鬼神者、盖保罗宣耶稣及复起也、';
_Act17_19='遂援之至亚略巴古、曰、尔所言之新教、可得闻乎、';
_Act17_20='尔引异闻入我耳、故我侪欲知其意焉、';
_Act17_21='盖雅典人及旅是邑者、不遑他务、惟于新者是言是听、○';
_Act17_22='保罗立于亚略巴古曰、雅典人乎、我见尔凡事敬畏鬼神、过矣、';
_Act17_23='适游行时、观尔所拜者、遇一坛、书曰、未识之神、尔所未识而崇拜者、我明告尔、';
_Act17_24='夫造宇宙及其中万有之神、乃天地主、不居手造之殿、';
_Act17_25='非若有所需者、受人手之供事、自以生命气息、及万物赐众、';
_Act17_26='且由一本造万邦之人、以居全地、时以定之、界以限之、';
_Act17_27='俾其寻上帝、庶揣摩得之、然彼不远我侪一人也、';
_Act17_28='盖我侪在其中而生、而动、而存、如尔作诗者有云、我侪亦为其裔、';
_Act17_29='既为上帝裔、则不当意其性质如金银石、为人工机巧雕琢者、';
_Act17_30='是以往时无知、上帝容之、今乃随在命众改悔、';
_Act17_31='盖彼已定一日、将以所立之人、义鞫天下、乃自死复起之、俾众征信焉、○';
_Act17_32='众闻死者复起之言、或哂之、或曰、愿再闻尔言此、';
_Act17_33='于是保罗离之而去、然有数人附而信焉、';
_Act17_34='中有亚略巴古之丢尼修、及妇大马哩者、又有他人偕之、';
_Act18_1='厥后、保罗去雅典、至哥林多、';
_Act18_2='遇犹太人亚居拉者、生于本都、与妻百基拉、甫自义大利来、因革老丢命犹太人尽离罗马、保罗就之、';
_Act18_3='以同艺故、遂与偕居工作、其艺盖制幕也、';
_Act18_4='每安息日、保罗在会堂辩论、劝犹太人与希利尼人、○';
_Act18_5='及西拉提摩太来自马其顿、保罗为道迫切、于犹太人证耶稣为基督、';
_Act18_6='犹太人敌而谤之、保罗振衣曰、尔血归尔首、我无尤焉、今而后我就异邦人矣、';
_Act18_7='遂去之、入敬上帝者犹士都之室、邻于会堂、';
_Act18_8='司会堂者基利司布与其全家信主、哥林多人、多有闻道而信、且受洗者、';
_Act18_9='夜间、主于异象中、语保罗曰、勿惧、宜言勿默、';
_Act18_10='盖我偕尔、无人击尔害尔、因我有多民于此邑也、';
_Act18_11='保罗居彼一年有六月、以上帝道训之、○';
_Act18_12='迦流为亚该亚方伯时、犹太人同心起而攻保罗、曳至公座之前、';
_Act18_13='曰、此人劝众违律以拜上帝、';
_Act18_14='保罗将启口、迦流语犹太人曰、犹太人乎、苟因不义奸恶之事、理宜听尔、';
_Act18_15='若辩论言语名称、及尔之律、尔自理之、我不欲判此也、';
_Act18_16='遂逐之出、';
_Act18_17='众执司会堂者所提尼、于公座前扑之、迦流概不置意、○';
_Act18_18='保罗尚居多日、乃别诸兄弟、航海往叙利亚、百基拉亚居拉偕之、在坚革哩翦发、有矢誓故也、';
_Act18_19='至以弗所、留二人于彼、自入会堂、与犹太人辩论、';
_Act18_20='众请久居、不许、';
_Act18_21='乃别之曰、若上帝许之、我将反而就尔、遂舟行去以弗所、';
_Act18_22='至该撒利亚、登岸、上耶路撒冷、问安于会、后下安提阿、';
_Act18_23='久之又往、以次经加拉太、弗吕家之地、坚诸门徒焉、○';
_Act18_24='有犹太人亚波罗者、生于亚力山太、至以弗所、';
_Act18_25='其人博学、谙于诸经、尝受训于主道、且锐志以耶稣之事、详言诲人、彼惟知约翰之洗而已、';
_Act18_26='在会堂毅然而言、百基拉、亚居拉、闻而延之、述上帝之道尤详、';
_Act18_27='亚波罗欲往亚该亚、诸兄弟勉之、遗书门徒、令接纳之、既至、大有助于由恩而信者、';
_Act18_28='盖于众前、力折犹太人、引诸经指明耶稣为基督也、';
_Act19_1='亚波罗在哥林多时、保罗经行高原、至以弗所、遇数门徒、';
_Act19_2='问之曰、尔信时已受圣神否、对曰、圣神之临、我未尝闻也、';
_Act19_3='曰、然则尔受之洗、何所归耶、曰、约翰之洗、';
_Act19_4='保罗曰、约翰乃施改悔之洗、告民当信后己而来者、即耶稣也、';
_Act19_5='众闻之、则受洗、归主耶稣之名、';
_Act19_6='保罗为之按手、圣神临之、遂言诸方言及豫言、';
_Act19_7='共约十有二人、○';
_Act19_8='保罗入会堂、毅然而言、历三月、以上帝国之事、辩论劝诲、';
_Act19_9='有刚愎弗顺者数人、当众前诋诽此道、保罗乃去之、亦令门徒离之、日在推喇奴之学塾辩论、';
_Act19_10='如是者二年、致居亚西亚之犹太人、希利尼人、悉闻主道、';
_Act19_11='上帝假保罗手、行非常之能事、';
_Act19_12='甚有自其身取巾、或襜衣、加诸病者、病即退、邪鬼亦出、';
_Act19_13='有犹太术士数人、于邪鬼所附者、擅呼主耶稣名、曰、我藉保罗所宣之耶稣命尔出、';
_Act19_14='行此者、有犹太祭司长士基瓦之七子、';
_Act19_15='邪鬼应之曰、我知耶稣、亦识保罗、尔曹谁也、';
_Act19_16='邪鬼所附之人、遂跃其上、胜而制之、致裸且伤、逃出其室、';
_Act19_17='居以弗所之犹太人、希利尼人、皆知之、无不恐惧、而主耶稣之名丕显矣、';
_Act19_18='多有信者来、自承其咎、且诉其所为、';
_Act19_19='素行异术者、多集其书、焚于众前、计值五万金、';
_Act19_20='主道炽昌、而获胜、有如此者、○';
_Act19_21='此事既竟、保罗定意经马其顿、亚该亚、往耶路撒冷、曰、至彼后、我亦必见罗马矣、';
_Act19_22='乃遣供事者二人、提摩太、以拉都、往马其顿、己则暂留亚西亚、○';
_Act19_23='维时、因斯道大起骚动、';
_Act19_24='盖有银工底米丢者、素制亚底米银龛、使为此者事业增益、';
_Act19_25='乃集诸工、与之同业者曰、诸君、我侪以此业获利、尔所知也、';
_Act19_26='惟此保罗劝导多人、使之转移、谓人手所作者非神、不第于以弗所、亦几遍亚西亚、尔亦闻且见之矣、';
_Act19_27='如是、不特我业危殆、为人所轻、即大女神亚底米之殿、亦归乌有、且遍亚西亚、及天下所拜者、其显赫将黜矣、';
_Act19_28='众闻之、怒甚、呼曰、大哉、以弗所人之亚底米也、';
_Act19_29='举邑扰攘、执保罗之同行者、马其顿人该犹、亚里达古、同心拥入剧场、';
_Act19_30='保罗欲入见众、门徒不许、';
_Act19_31='亚西亚官长数人、保罗友也、亦遣人劝之、勿冒险而入、';
_Act19_32='因群众纷乱、喧哗不一、强半不知何为而集也、';
_Act19_33='犹太人簇拥亚力山大、或曳之出众前、亚力山大摇手、欲自诉于民、';
_Act19_34='众识其为犹太人、同声呼曰、大哉、以弗所人之亚底米也、如此者约一时、';
_Act19_35='司书抚众曰、以弗所人乎、孰不知我邑、乃守大亚底米之殿、及自丢斯所降之像乎、';
_Act19_36='此事既不能诘、则宜静息、毋造次、';
_Act19_37='况此人非攘殿物、非讟我女神、而尔曳之至此耶、';
_Act19_38='若底米丢与所偕之工匠兴讼、自有听讼之期、亦有方伯、彼此质成可也、';
_Act19_39='尔曹若问他事、可于法律会堂断之、';
_Act19_40='盖我侪今日无故扰乱、恐因之被鞫、而无辞以解也、';
_Act19_41='言毕、则散其众、';
_Act20_1='乱既定、保罗招门徒劝之、遂言别、往马其顿、';
_Act20_2='经其四境、以多端劝众、则至希腊、';
_Act20_3='居三月、将乘舟往叙利亚、犹太人设计害之、遂定意由马其顿而反、';
_Act20_4='从之适亚西亚者、有庇哩亚人毕罗斯之子所巴特、帖撒罗尼迦人亚里达古、西公都、特庇人该犹、并提摩太、及亚西亚人推基古、特罗非摩、';
_Act20_5='皆先往、在特罗亚相待、';
_Act20_6='除酵节后、我侪由腓立比航海、五日至特罗亚、与之相会、居七日焉、○';
_Act20_7='七日之首日、集而擘饼、保罗将于次日启行、与众讲论、延至夜半、';
_Act20_8='所集之楼、多设灯火、';
_Act20_9='有少者犹推古、坐牖上、倦而酣睡、保罗讲论已久、少者因睡熟、自三层楼坠下、扶之已死、';
_Act20_10='保罗下、伏其上而抱之、谓众勿自扰、其生犹存、';
_Act20_11='乃复上、擘饼而食、相论久之、天明遂行、';
_Act20_12='少者既生、众携去之、慰甚、○';
_Act20_13='我侪先登舟往亚朔、欲在彼接保罗、乃其所定、因欲徒步至彼也、';
_Act20_14='既会于亚朔、我侪接之、遂往米推利尼、';
_Act20_15='由彼航海、次日经基阿前、又次日泊于撒摩、又次日至米利都、';
_Act20_16='盖保罗曾定意航海越以弗所、免淹留于亚西亚、乃速行、庶于五旬节、至耶路撒冷也、○';
_Act20_17='自米利都、遣人至以弗所、招会之长老来、';
_Act20_18='既至、则谓之曰、尔曹知我自初履亚西亚之日、与尔相偕、始终如何、';
_Act20_19='我之事主、凡事谦逊涕泣、因犹太人谋害、而历诸艰、';
_Act20_20='凡益尔者、我无所隐、或于众前、或历诸家、示尔教尔、';
_Act20_21='劝犹太人、与希利尼人、宜以改悔向上帝、以信向我主耶稣基督、';
_Act20_22='今我心迫切往耶路撒冷、未知所遇若何、';
_Act20_23='惟圣神每邑示我、有械系患难俟我也、';
_Act20_24='然我不以己生为意而贵之、惟欲尽我程途、及由主耶稣所授之职、以证上帝恩惠之福音、';
_Act20_25='我素与尔交游、宣上帝国、今知尔众不复觌我面矣、';
_Act20_26='故我今日为证于尔、众人之血、我无与焉、';
_Act20_27='盖上帝之旨、我无隐讳、悉宣于尔、';
_Act20_28='尔当自慎、亦慎全群、乃圣神立尔监督于其中、以牧上帝之会、即以己血所购者也、';
_Act20_29='我知我去后、将有凶狼入尔中、不惜其群、';
_Act20_30='亦将有人起于尔中、出悖逆之言、诱门徒从之、';
_Act20_31='故当儆醒、忆我三年之久、昼夜流涕不已、以劝尔众、';
_Act20_32='今我荐尔于上帝、及其恩道、能建立尔、赐尔有业于凡成圣者之中、';
_Act20_33='我未始贪人之金银衣服、';
_Act20_34='乃此二手尝供我、及偕我者之需、尔所知也、';
_Act20_35='我凡事垂范示尔、当如是勤劳、以扶助柔弱者、且忆主耶稣之言、予者较受者更有福也、○';
_Act20_36='言毕、跪而偕众祈祷、';
_Act20_37='众大哭、俯保罗颈、而吻接之、';
_Act20_38='为其言不复觌我面、甚以为忧、乃送之登舟、';
_Act21_1='我侪既别众、扬帆径至哥士、翌日至罗底、遂适帕大喇、';
_Act21_2='遇往腓尼基之舟、登之而行、';
_Act21_3='遥望居比路、右行而避之、航至叙利亚、于推罗登岸、盖舟于彼卸载也、';
_Act21_4='遇有门徒、与居七日、斯人感于圣神、谓保罗勿履耶路撒冷、';
_Act21_5='越七日、启行、众偕妻孥、送至邑外、皆跪于岸祈祷、';
_Act21_6='互相言别、我侪登舟、众乃归、';
_Act21_7='自推罗至多利买、水程既尽、乃问安于兄弟、同居一日、';
_Act21_8='次日去彼、至该撒利亚、入宣道者腓利家居之、彼乃七执事之一也、';
_Act21_9='有四女、皆处子、而能豫言、';
_Act21_10='既居数日、有先知亚迦布者、来自犹太、';
_Act21_11='就我侪、取保罗之带、自缚手足、曰、圣神言犹太人在耶路撒冷、将如是缚斯带之主、付异邦人手矣、';
_Act21_12='我侪闻此与斯土之人、劝保罗、勿上耶路撒冷、';
_Act21_13='保罗曰、尔曹胡为哭泣、而摧我心乎、我为主耶稣名、不第受缚、即死于耶路撒冷、亦甘心也、';
_Act21_14='既不受劝、我侪则止、曰、愿主旨得成焉、○';
_Act21_15='越数日、束装上耶路撒冷、';
_Act21_16='有该撒利亚数门徒偕往、携居比路人拿孙、旧门徒也、我侪拟居其家、○';
_Act21_17='既至耶路撒冷、诸兄弟欣然相接、';
_Act21_18='次日、保罗与我侪入见雅各、诸长老亦在、';
_Act21_19='保罗既问众安、即以上帝由己行于异邦之役事、一一述之、';
_Act21_20='众闻之、归荣上帝、谓保罗曰、兄弟、尔见犹太信者数万、皆热衷守律、';
_Act21_21='彼闻尔教异邦之犹太人、违背摩西勿与子行割、亦勿循诸规、';
_Act21_22='今将若何、盖彼必闻尔至、';
_Act21_23='故宜依我言而行、我中有矢誓者四人、';
_Act21_24='尔携之去、与之同洁、代为出费、俾得薙发、如此、则众知前所闻者皆虚、而尔自正行而守律也、';
_Act21_25='至于异邦之信者、我侪已遗书、拟定宜戒祭像之物、及血、并勒死之牲、与淫而已、';
_Act21_26='次日、保罗携其人、与之同洁、入殿、告以洁期何时而满、迨为之献祭焉、○';
_Act21_27='七日将竟、来自亚西亚之犹太人、见保罗在殿、唆众执之、';
_Act21_28='呼曰、以色列人其助之、此乃遍处教众、敌民与律、及斯殿者、又引希利尼人进殿、污此圣所、';
_Act21_29='盖众曾见以弗所人特罗非摩偕保罗在邑、疑其引之入殿也、';
_Act21_30='于是举邑震动、民趋集、执保罗、曳之出殿、诸门即闭、';
_Act21_31='方欲杀之、营中之千夫长、闻举耶路撒冷纷乱、';
_Act21_32='即率士卒、及百夫长、趋就之、众见千夫长与士卒、则不复扑保罗、';
_Act21_33='千夫长前执保罗、命以二链系之、问其为谁、所行何事、';
_Act21_34='众哗不一、千夫长因众扰乱、不得其情、命曳之入营、';
_Act21_35='及阶、以众拥甚、士卒遂舁保罗、';
_Act21_36='民众随而呼曰、灭之、○';
_Act21_37='保罗将入营、谓千夫长曰、我与尔言可乎、曰、尔谙希利尼言乎、';
_Act21_38='尔非昔日作乱之埃及人、率凶徒四千、出于野者乎、';
_Act21_39='保罗曰、我乃犹太人、生于基利家之大数、非鄙邑民也、请许我与民言、';
_Act21_40='许之、保罗立于阶、向民摇手、既而静默、则以希伯来言语之、';
_Act22_1='曰、诸父兄弟、我今自诉于尔、请听之、';
_Act22_2='众闻其言希伯来言、静谧益甚、';
_Act22_3='保罗曰、我乃犹太人、生于基利家之大数、长于此邑、受业于迦玛列门、依我祖之严律、为上帝热衷、一如今日尔众然、';
_Act22_4='我曾窘逐斯道之人、以至于死、无论男女、系付于狱、';
_Act22_5='大祭司与诸长老、亦为我证、我曾受其达于兄弟之书、往大马色、欲系在彼者、曳至耶路撒冷受刑、';
_Act22_6='行近大马色、时约日中、忽有大光自天环照、';
_Act22_7='我即仆地、闻有声谓我曰、扫罗、扫罗、何窘逐我、';
_Act22_8='我对曰、主、尔为谁、曰、我乃拿撒勒耶稣、尔所窘逐者也、';
_Act22_9='偕我者见其光、不闻其声、';
_Act22_10='我曰、主、我当何为、曰、起、入大马色、在彼凡所定尔将行者、悉告尔焉、';
_Act22_11='缘光之耀、我不能见、偕我者援我手、导入大马色、';
_Act22_12='有亚拿尼亚、依律乃敬虔者、为居大马色之犹太人所称、';
_Act22_13='就而立于我旁、曰、兄弟扫罗、尔可复见、我即举目见之、';
_Act22_14='又曰、我列祖之上帝立尔、俾知其旨、见彼义者、闻其口出之言、';
_Act22_15='盖尔将以所见所闻者、为证于众、';
_Act22_16='今何待乎、起、吁其名而受洗、涤尔罪焉、';
_Act22_17='我反耶路撒冷、在殿祈祷、神游象外、';
_Act22_18='见其语我曰、速出耶路撒冷、盖其人不纳尔所证于我者也、';
_Act22_19='我曰、主、众知我拘囚信尔者、在诸会堂扑之、';
_Act22_20='证尔者司提反之血见流时、我旁立乐从、守杀之者之衣、';
_Act22_21='主曰、往哉、我将遣尔远适异邦、○';
_Act22_22='众闻之至此、则扬声曰、是夫也、当去之于世、不宜生也、';
_Act22_23='众喧呼、掷衣扬尘于空、';
_Act22_24='千夫长乃命携保罗入营、以鞭拷讯之、欲知众之喧呼何故、';
_Act22_25='方以革带系之、保罗谓旁立之百夫长曰、罗马人未定罪而鞭之、可乎、';
_Act22_26='百夫长闻此、往告千夫长曰、尔何为乎、此罗马人也、';
_Act22_27='千夫长前谓保罗曰、告我、尔为罗马人否、';
_Act22_28='曰、然、千夫长曰、我以多金得入此籍、保罗曰、我生而然者也、';
_Act22_29='于是拷讯者退、千夫长知其为罗马人、因曾缚之、亦惧、○';
_Act22_30='翌日、欲确知犹太人讼彼之实、乃解其缚、命祭司诸长、与公会咸集、携保罗出、立于众前、';
_Act23_1='保罗注目视公会曰、兄弟乎、我于上帝前、以良心处世、至于今日、';
_Act23_2='大祭司亚拿尼亚、命侍立者击其口、';
_Act23_3='保罗曰、粉饰之墙乎、上帝将击尔、尔坐其位、依律鞫我、乃违律命系我乎、';
_Act23_4='侍立者曰、上帝之大祭司、尔诟之乎、';
_Act23_5='保罗曰、兄弟乎、我不识其为大祭司也、记有之、勿诋尔民之有司、';
_Act23_6='保罗知斯会众、半为撒都该人、半为法利赛人、遂于会中呼曰、兄弟乎、我法利赛人也、亦法利赛人之子、今受鞫、乃因死者复起之望也、';
_Act23_7='言竟、法利赛人与撒都该人、互起争端、众遂分歧、';
_Act23_8='盖撒都该人言、无复起、无天使、无神灵、而法利赛人乃谓皆有之、';
_Act23_9='遂大喧哗、法利赛党之士子数人、起而争曰、我不见此人有何恶、或有神灵、或天使、与之言乎、';
_Act23_10='斯时大起纷争、千夫长恐保罗被众扯裂、命士卒下、由众中夺之出、引之入营、○';
_Act23_11='是夜、主立其旁曰、安尔心、尔既证我于耶路撒冷、亦必如是证于罗马、○';
_Act23_12='及旦、犹太人结党誓而自咒曰、不杀保罗、不食不饮、';
_Act23_13='同谋者、四十余人、';
_Act23_14='乃诣祭司诸长与长老曰、我侪已发重誓、不杀保罗、不进食也、';
_Act23_15='今请偕同公会、告千夫长、明日曳之至尔前、若将详究其情者、我侪已备、于其未至时杀之、';
_Act23_16='保罗姊妹之子闻其设伏、人营以告保罗、';
_Act23_17='保罗请一百夫长至曰、引此少者见千夫长、有事告之、';
_Act23_18='遂引诣千夫长曰、、囚者保罗、请我引此少者见尔、有事以告、';
_Act23_19='千夫长执其手、至僻处、私问曰、尔欲何事告我乎、';
_Act23_20='曰、犹太人相约、求尔明日曳保罗至公会、若将详诘其情者、';
_Act23_21='乞勿从之、盖其中有四十余人、设伏伺之、且誓而自咒、不杀保罗、不食不饮、今已备矣、惟冀尔许之耳、';
_Act23_22='千夫长遣少者去、戒之曰、尔以斯事报我、勿以告人、';
_Act23_23='遂召百夫长二人曰、备卒二百、骑七十、持戟者二百、今夜亥初、往该撒利亚、';
_Act23_24='且备畜、使保罗乘之、护送至方伯腓力斯、';
_Act23_25='又具以书、其略曰、';
_Act23_26='革老丢、吕西亚、请方伯腓力斯大人安、';
_Act23_27='此人为犹太人所执、将杀之、我闻其为罗马人、率士卒往拯之、';
_Act23_28='欲知讼彼之故、引之至其公会、';
_Act23_29='见所讼者、祇辩论其律、无当死当系之事、';
_Act23_30='或以将害斯人之计告我、我即遣诣尔、亦命讼之者、告于尔前、○';
_Act23_31='士卒奉命、携保罗夜至安提帕底、';
_Act23_32='次日、骑兵送之、余者归营、';
_Act23_33='至该撒利亚、呈书方伯、使保罗立于前、';
_Act23_34='方伯览毕、问为何省人、知其属基利家、';
_Act23_35='曰、讼尔者至、我将听尔、遂命守之于希律公廨、';
_Act24_1='越五日、大祭司亚拿尼亚、与长老数人、及辩士帖土罗、下至该撒利亚、讼保罗于方伯、';
_Act24_2='召保罗至、帖土罗讼之曰、';
_Act24_3='腓力斯大人、我侪由尔获享承平、藉尔先见、此邦之弊、得以转移、我侪随时随地、感谢靡既、';
_Act24_4='今不敢烦渎、惟求宽宥、听我片言、';
_Act24_5='盖我侪见此人如疠疫、于天下犹太人中滋乱、为拿撒勒党之首、';
_Act24_7='曾欲辱殿、我侪执之、';
_Act24_8='尔审讯之、可知我侪所控之诸端矣、';
_Act24_9='犹太人同声曰、诚如是也、○';
_Act24_10='方伯颔之、保罗言曰、我知尔听讼此邦有年矣、故乐于自诉、';
_Act24_11='我上耶路撒冷崇拜、仅十有二日、尔可询而知也、';
_Act24_12='彼未尝见我在殿、或会堂、或邑中、与人辩论耸众、';
_Act24_13='今彼讼我之事、不能证于尔前、';
_Act24_14='惟此一事、我于尔承之、即彼所谓旁门之道、我依之、奉事我列祖之上帝、悉信合于律法、及先知书所载者、';
_Act24_15='且于上帝有望、无论义与不义、皆将复起、亦如彼之所冀也、';
_Act24_16='我于此自励、对上帝及世人、常存无亏之良、';
_Act24_17='今越多年、我携周济我邦之资、及所献之礼而归、';
_Act24_18='彼遇我在殿自洁、无众无哗、惟自亚西亚来之犹太数人、';
_Act24_19='若有可罪我者、则彼宜在尔前控之、';
_Act24_20='不然、则任斯人自言、见我立公会前、有何不义、';
_Act24_21='但为一言、即我立于众中呼曰、我今被鞫于尔前、乃因死者复起之理也、○';
_Act24_22='腓力斯详知斯道、遂迟延之曰、俟千夫长吕西亚至、我将判定尔事、';
_Act24_23='遂命百夫长守保罗而宽之、其友供之者、概勿禁、○';
_Act24_24='越数日、腓力斯与其妻、犹太女土西拉至、召保罗、听其言基督耶稣之道、';
_Act24_25='保罗论公义节制、及将来之鞫、腓力斯惧甚曰、今且退、暇时将召尔、';
_Act24_26='因冀保罗纳以金、遂屡召之共语焉、';
_Act24_27='越二年、波求非斯都、代腓力斯职、腓力斯欲取悦犹太人、仍留保罗在缧绁中、';
_Act25_1='非斯都莅任三日、自该撒利亚上耶路撒冷、';
_Act25_2='祭司诸长、与犹太尊者讼保罗、';
_Act25_3='乞恩准、取之至耶路撒冷、将设伏于路而杀之、';
_Act25_4='非斯都曰、保罗拘留该撒利亚、我将速返、';
_Act25_5='又曰、尔中有权者、可同往、其人有何不韪、则讼之、○';
_Act25_6='非斯都居彼、不过旬日、遂下至该撒利亚、翌日升座、命引保罗至、';
_Act25_7='自耶路撒冷来之犹太人环立、以多且重之故讼之、而不得其据、';
_Act25_8='保罗诉曰、犹太人之律、或殿、或该撒、我皆未犯之、';
_Act25_9='非斯都欲取悦犹太人、谓保罗曰、尔愿上耶路撒冷、受鞫于我前乎、';
_Act25_10='保罗曰、我立于该撒公堂、乃我当受鞫之地、我未尝行不义于犹太人、尔所明知也、';
_Act25_11='若行不义、而干死罪、虽死不辞、若讼我者皆虚、则无人能以我付彼、我上叩该撒矣、';
_Act25_12='非斯都与公会相议、乃谓之曰、尔既上叩该撒、必往见该撒矣、○';
_Act25_13='越数日、亚基帕王与百尼基氏、至该撒利亚、问安于非斯都、';
_Act25_14='居彼久之、非斯都以保罗事陈于王曰、有腓力斯所留之囚、';
_Act25_15='我在耶路撒冷时、祭司诸长、与犹太长老讼之、求定其罪、';
_Act25_16='我应之曰、被讼者未与讼者面质、申诉其事、即置之死、非罗马人例也、';
_Act25_17='犹太人来集于此、我不迟延、翌日升座、命引其人至、';
_Act25_18='讼之者立、所讼之恶、非我所逆料者、';
_Act25_19='惟攻之以关乎敬鬼神之道、与一已死之人名耶稣者、而保罗乃言其生也、';
_Act25_20='我游移如何审讯、故问其欲往耶路撒冷受鞫否、';
_Act25_21='彼欲上叩、俟皇帝判定、故命留之、以待解于该撒、';
_Act25_22='亚基帕曰、我亦欲听此人、曰、明日可听之、○';
_Act25_23='翌日、亚基帕与百尼基氏、大张仪仗而来、偕诸千夫长、及邑之尊者、入公庭、非斯都命引保罗至、';
_Act25_24='曰、亚基帕王、与凡在此者乎、尔视此人、乃犹太人众、在耶路撒冷及此处、求我而呼曰、不容其生者也、';
_Act25_25='然我察知其未行当死之事、且已上叩皇帝、故我定意解之、';
_Act25_26='惟未得其情、以奏我主、故出之众前、尤在尔亚基帕王前、致审讯后、得有所陈、';
_Act25_27='盖我以为解囚、而不表厥讼辞、非理也、';
_Act26_1='亚基帕谓保罗曰、许尔自陈、保罗举手诉曰、';
_Act26_2='亚基帕王欤、我为犹太人所讼者、今日得陈于尔前、幸也、';
_Act26_3='更幸者、因犹太人之例规辩端、皆尔所知、故求宽忍听我、';
_Act26_4='我自少时为人若何、自始偕我故土之民、及在耶路撒冷、犹太人皆知之、';
_Act26_5='彼如允作证、则知我自始依我教中至严之门、为法利赛人也、';
_Act26_6='今我立而被鞫、乃为望上帝所许于我侪之列祖者、';
_Act26_7='我十二支、日夜殷勤崇事、亦望获此许耳、王乎、我为此望、为犹太人所讼、';
_Act26_8='上帝若起夫死者、尔曹何以为不可信乎、';
_Act26_9='昔我意谓拿撒勒耶稣之名、当多方攻之、';
_Act26_10='又尝行此于耶路撒冷、且由祭司诸长受权、多囚圣徒、迨其见杀、我亦许之、';
_Act26_11='又屡刑之于会堂、强使亵渎、攻之益狂、窘逐之至于外邑、';
_Act26_12='王欤、我以祭司诸长之权、奉命往大马色、';
_Act26_13='时当正午、途中见自天有光、灿耀于日、环照我及同行者、';
_Act26_14='众皆仆地、我闻有声、以希伯来音语我曰、扫罗、扫罗、何窘逐我、尔以足踢刺、难矣哉、';
_Act26_15='我曰、主、尔为谁、曰、我乃尔所窘逐之耶稣也、';
_Act26_16='起而立、盖我特见于尔、立尔为役与证、以证尔所见、及我将示尔者、';
_Act26_17='我将拯尔于斯民、及异邦中、';
_Act26_18='我今遣尔就之、俾启其目、使彼离暗就光、脱于撒但之权、而归上帝、致得罪赦、同获因信成圣之业、';
_Act26_19='亚基帕王欤、是以我未违自天之示、';
_Act26_20='乃先在大马色、次在耶路撒冷、犹太全地、爰及异邦人、告之宜改悔、归上帝、行事符于改悔、';
_Act26_21='犹太人因此诸事、执我于殿、欲杀我、';
_Act26_22='然我蒙上帝之佑、今日犹存、并为证于尊者卑者之前、所言无非诸先知及摩西豫言之事、';
_Act26_23='即基督必受害、本其由死复起、光照斯民、及异邦人也、○';
_Act26_24='保罗如此申诉、非斯都大声曰、保罗、尔狂矣、尔多学、令尔狂矣、';
_Act26_25='曰、非斯都大人、我非狂也、我所言者、乃真实通明之言、';
_Act26_26='以王知此、故于王前毅然言之、且深信此事、无所隐讳、盖非行之于僻隅也、';
_Act26_27='亚基帕王欤、尔信诸先知否乎、我知尔信也、';
_Act26_28='亚基帕谓保罗曰、尔以少许之劝勉、令我为基督徒耶、';
_Act26_29='保罗曰、我求上帝、无论以少以多、不独使尔、即凡今日听我者、除此械系、均与我无异也、○';
_Act26_30='王与方伯、及百尼基氏、并同坐者皆起、';
_Act26_31='退而相语曰、斯人所为、无当死当系之事、';
_Act26_32='亚基帕谓非斯都曰、斯人若未上叩该撒、释之可也、';
_Act27_1='既拟定使我侪航海、往义大利、则以保罗及他囚数人、付于御营之百夫长犹流、';
_Act27_2='遂登亚大米田舟、将往亚西亚海滨诸处、扬帆而行、有马其顿之帖撒罗尼迦人、亚里达古偕焉、';
_Act27_3='次日、泊于西顿、犹流善待保罗、许就其友、俾得供给、';
_Act27_4='由彼扬帆行居比路岛下、风逆故也、';
_Act27_5='既济基利家旁非利亚之海、至吕家之每拉、';
_Act27_6='遇亚力山太舟、将往义大利、百夫长令我侪登之、';
_Act27_7='缓行多日、仅至革尼土对面、为风所阻、行革哩底岛下、与撒摩尼相对、';
_Act27_8='沿岸而行、仅至一处名佳澳、近拉西亚邑、○';
_Act27_9='历时既久、已过禁食之期、舟行险危、保罗劝众曰、';
_Act27_10='诸君、我观此次行舟、必多损害、不第舟与货已也、且及我侪生命矣、';
_Act27_11='然百夫长信舟长与舟主、过于保罗之言、';
_Act27_12='且以此澳度冬不便、多劝前行、或可至非尼基度冬、即革哩底之一澳、向东南东北者、';
_Act27_13='适南风徐来、众以为得意、遂起锚、傍革哩底而行、';
_Act27_14='未几狂风骤下、由岛拍舟、其风名友拉革罗、';
_Act27_15='舟为风所掣、不能胜之、随风飘荡、';
_Act27_16='行至一小岛、名高大者之下、仅能收其小艇、';
_Act27_17='既曳之上、乃多方护舟、以索缚其底、且恐搁于赛耳底滩、乃下帆、任其飘荡、';
_Act27_18='狂风撼之甚、次日、弃其所载、';
_Act27_19='又次日、抛掷舟具、';
_Act27_20='多日不见日星、风雨交迫、而得救之望绝矣、';
_Act27_21='众久未食、保罗立其中曰、诸君、尔昔当听我言、若不离革哩底、则不遭此损害矣、';
_Act27_22='今我劝尔安心、因尔中无一丧命者、惟舟而已、';
_Act27_23='盖我所属所事之上帝、其使昨夜立于我侧曰、';
_Act27_24='保罗勿惧、尔必立于该撒之前、且上帝悉以同舟者赐尔、';
_Act27_25='故诸君宜安心、我信上帝、我侪所遇者、必如所言也、';
_Act27_26='然必搁于一岛矣、○';
_Act27_27='至第十四夜、舟飘于亚底亚海、约夜半、舟子以为近岸、';
_Act27_28='测水得二十仞、少进、又测、得十五仞、';
_Act27_29='恐触石、于舟尾投四锚、以冀天明、';
_Act27_30='舟子欲弃舟而逃、下小艇、佯为投锚于舟首者、';
_Act27_31='保罗谓百夫长与士卒曰、此人不留于舟、尔曹不得救也、';
_Act27_32='士卒即断小艇之索、任其飘去、';
_Act27_33='天将明、保罗劝众取食、曰、尔曹悬望、忍饥不食、今已十四日矣、';
_Act27_34='故劝尔取食、与尔之得救有关也、盖尔众之一发亦不致陨于首、';
_Act27_35='言毕取饼、当众前谢上帝、擘而先食、';
_Act27_36='众心乃安、亦食焉、';
_Act27_37='在舟者、共二百七十六人、';
_Act27_38='既食而饱、弃麦于海以轻舟、';
_Act27_39='天明、不识其地、惟见一澳有岸、乃共议、或可进舟于彼、';
_Act27_40='遂弃锚于海、松舵缆、扬帆遇风、望岸而行、';
_Act27_41='值二水夹流处、舟遂搁、舟首胶定不动、舟尾因浪猛烈而破、';
_Act27_42='士卒议杀诸囚、恐有泅而逃者、';
_Act27_43='百夫长欲救保罗、阻其所谋、命能泅者先下水登岸、';
_Act27_44='其余或乘板、或凭舟中物、于是皆得救登岸焉、';
_Act28_1='既得救、知其岛名米利大、';
_Act28_2='夷人以非常之情相待、爇火纳我、因雨而寒也、';
_Act28_3='适保罗敛薪一束、置于火、有蝮因热而出、啮其手、';
_Act28_4='夷人见蛇悬之、相语曰、是诚凶徒、虽免于海、义不容其生也、';
_Act28_5='保罗拂蛇于火、无所损伤、';
_Act28_6='夷人度其必肿、或忽仆而死、久之、见其无恙、则转念谓其为神也、○';
_Act28_7='岛长部百流、有田近此、以礼相接、款留三日、';
_Act28_8='适部百流之父、患热及血痢而卧、保罗入而祈祷、按手其上而愈之、';
_Act28_9='自是岛中患病者、亦就医焉、';
_Act28_10='彼众优礼我侪、行时、以所需者相赠、○';
_Act28_11='阅三月、登亚力山太舟前行、其舟号丢斯双子、乃于斯岛度冬者、';
_Act28_12='至叙拉古、停泊三日、';
_Act28_13='由彼绕行、至利基翁、越一日南风起、次日至部丢利、';
_Act28_14='遇诸兄弟、请我同居七日、遂往罗马、';
_Act28_15='罗马兄弟闻之、出迎于亚比乌市、及三馆、保罗见之、谢上帝而心安、○';
_Act28_16='既入罗马、许保罗偕守卒一人别居、';
_Act28_17='越三日、保罗招犹太诸长者、既集、谓之曰、兄弟、我未干犯斯民、及我侪列祖之规、然自耶路撒冷被囚、付于罗马人手、';
_Act28_18='罗马人讯我、见无死罪、欲释之、';
_Act28_19='惟犹太人争之、我不得已、上叩该撒、非有所讼我邦也、';
_Act28_20='缘此、请尔相见共语、盖我为以色列所望者、为此链所系、';
_Act28_21='众曰、我侪未接自犹太论尔之书、亦未有一兄弟来此报告、或言尔有何不善、';
_Act28_22='但我欲闻尔意若何、盖此教我知其随在见诋矣、○';
_Act28_23='既定期、多就之于寓、保罗自朝至暮、本摩西律、及先知言、证上帝国、且以耶稣之事劝之、';
_Act28_24='所言有信者、亦有不信者、';
_Act28_25='两不相合、乃散、未散之先、保罗以一言语之曰、善哉、圣神托先知以赛亚告尔列祖云、';
_Act28_26='往告斯民曰、尔将听而不聪、视而不明、';
_Act28_27='盖斯民心顽、耳聩、自闭其目、恐目视、耳听、心悟、转移而我医之、';
_Act28_28='故尔当知上帝之拯救、施于异邦人、';
_Act28_29='彼将听之也、○';
_Act28_30='保罗居于自僦之屋二年、凡来见者、皆接纳之、';
_Act28_31='宣上帝国、以主耶稣基督之事、毅然教诲、无禁之者、';
_Rom1_1='耶稣基督之仆保罗、奉召为使徒、特简以宣上帝福音、';
_Rom1_2='即昔藉诸先知所许、载于圣经者、';
_Rom1_3='乃谓其子、依形躯言、自大卫之裔而生、';
_Rom1_4='依维圣之神言、因自死复生、以权能证为上帝子、即我主耶稣基督、';
_Rom1_5='我侪由彼受恩、及使徒职、使万邦缘其名因信而服、';
_Rom1_6='尔曹亦在其中、为耶稣基督所召也、';
_Rom1_7='凡在罗马、为上帝所爱、蒙召为圣徒者、愿恩惠平康、由我父上帝、及主耶稣基督归尔、○';
_Rom1_8='首焉者、我赖耶稣基督、为尔众谢我上帝、因尔之信、举世宣扬、';
_Rom1_9='盖上帝、即我于其子之福音、以心神所崇事者、证我常言及尔、';
_Rom1_10='祈祷间、所恒求者、庶依上帝旨、终得坦途就尔、';
_Rom1_11='盖我切愿见尔、以属神之恩赐贶尔、致尔坚定、';
_Rom1_12='即我偕尔、因尔我同信、互相得慰也、';
_Rom1_13='兄弟乎、我愿尔知、我屡定意就尔、欲于尔中得果、如在他邦然、但至今仍有所阻、';
_Rom1_14='我于希利尼人、化外人、智者愚者、皆负其债、';
_Rom1_15='故愿尽我心、并宣福音于尔在罗马者、';
_Rom1_16='我不以福音为耻、是乃上帝之能、以救凡信者、先犹太人、次希利尼人、';
_Rom1_17='盖上帝之义、于斯而著、由信致信、如经云、义者将因信而生、○';
_Rom1_18='夫上帝之怒、自天而显、加诸不虔不义之人、即以不义而抑真理者也、';
_Rom1_19='盖所可知乎上帝者、彰于其衷、乃上帝彰之也、';
_Rom1_20='自创世以来、上帝之永能神性、即所莫可见者、已明可见矣、乃由所造之物而知之、致人末由推诿、';
_Rom1_21='顾彼既知上帝、而不以上帝荣之、亦不谢之、乃思议虔妄、心蠢而昧、';
_Rom1_22='自称为智、适成为愚、';
_Rom1_23='以不朽上帝之荣、而易以必朽之人、及禽兽昆虫之状、○';
_Rom1_24='故上帝任其心逞嗜欲、陷于不洁、致互辱其身、';
_Rom1_25='彼以上帝之真、易之以伪、宁崇奉受造之物、不崇奉造物之主、夫上帝乃宜颂者、历世靡暨、阿们、○';
_Rom1_26='是以上帝任其纵可耻之欲、妇女以顺性之用、变为逆性之用、';
_Rom1_27='男子亦然、弃妇女顺性之用、嗜欲互烁、男与男行邪僻、自受谬妄当得之报、○';
_Rom1_28='彼知识中既不愿有上帝、上帝遂任其丧心、行非宜之行、';
_Rom1_29='充乎诸般不义、恶慝、贪婪、暴很、媢嫉、凶杀、争鬬、诡谲、阴险、';
_Rom1_30='隐刺、毁谤、憎乎上帝、狎侮、傲慢、矜夸、造恶、违逆父母、';
_Rom1_31='愚昧、背约、不情、不慈、';
_Rom1_32='若辈既知上帝之定命、凡行此者宜死、乃不第自行之、又悦人行之、';
_Rom2_1='是以凡尔拟人者、无可推诿、盖尔拟人、适以罪己、因尔所拟者、躬自蹈之也、';
_Rom2_2='夫人行此、我知上帝必依真理鞫之、';
_Rom2_3='人乎、尔拟行此者、而自蹈之、岂以为将逭上帝之鞫乎、';
_Rom2_4='抑轻亵其宏大之慈惠宽容恒忍、不知上帝之慈惠导尔改悔乎、';
_Rom2_5='乃任尔刚愎、罔有悛心、积怒厥躬、以至上帝震怒、显其义鞫之日、';
_Rom2_6='各依其行而报之、';
_Rom2_7='凡恒于为善、求尊荣不朽者、以永生报之、';
_Rom2_8='结党不从真理、而从非义者、以忿怒报之、';
_Rom2_9='患难、窘苦、加诸作恶者、先犹太人、次希利尼人、';
_Rom2_10='尊荣、平康、报诸作善者、先犹太人、次希利尼人、';
_Rom2_11='盖上帝不偏视人也、';
_Rom2_12='凡无律获罪者、亦将无律而沦亡、有律获罪者、将依律而受鞫、';
_Rom2_13='在上帝前、非听律者为义、乃行律者称义、';
_Rom2_14='盖异邦人无律、若率性而行合律之行、是无律而自为律、';
_Rom2_15='乃律铭于其心、彰之以行、良心亦与同证、其相议也、或讼或恕、';
_Rom2_16='迨上帝由耶稣基督鞫人隐微之日、依我福音焉、○';
_Rom2_17='尔名为犹太人、惟律是恃、以上帝自诩、';
_Rom2_18='既习于律、则知其旨、且乐夫至善、或作能辨是非';
_Rom2_19='自信为瞽者之相、暗者之光、';
_Rom2_20='愚者之师、赤子之傅、于律中有知识真理之模范、';
_Rom2_21='夫尔诲人、而不自诲乎、尔言勿窃、而自窃乎、';
_Rom2_22='尔言勿淫、而自淫乎、尔恶偶像、而自劫殿乎、';
_Rom2_23='尔以律自夸、而干律以辱上帝乎、';
_Rom2_24='上帝之名、缘尔受谤于异邦、如经所载矣、';
_Rom2_25='尔若行律、则割礼有益、若干律、则割如未割、';
_Rom2_26='若然、则未割者守律之义、虽未割、不谓之为割乎、';
_Rom2_27='其素无割而守律者、不罪尔以文与割而干律者乎、';
_Rom2_28='盖显为犹太人者、非犹太人、显于身之割、非割也、';
_Rom2_29='惟隐为犹太人者、诚犹太人、割亦属乎心、在性灵不在仪文、其称誉也、非由人、乃由上帝也、';
_Rom3_1='然则犹太人何所长、割礼何所益乎、';
_Rom3_2='曰、凡事多益、首则上帝之诏托之、';
_Rom3_3='设有无信者何如耶、彼之无信、岂废上帝信乎、';
_Rom3_4='曰、非也、惟上帝诚、而人皆伪、如经云、俾尔于言见义、于鞫获胜、';
_Rom3_5='我且依人之言而言、若我之不义彰上帝义、我将何言、上帝降怒为不义乎、';
_Rom3_6='曰、非也、若然、则上帝焉能鞫世耶、';
_Rom3_7='若上帝之诚、因我之伪而益致其荣、则我何仍见鞫如罪人乎、';
_Rom3_8='且何不为恶以致善乎、谤我者谓我侪有是言、其人服罪宜也、○';
_Rom3_9='然则若何、我侪愈于彼乎、曰、否、不然、我侪曾证犹太人、希利尼人、咸在罪下、';
_Rom3_10='如经云、无义人、无其一也、';
_Rom3_11='无晓悟者、无寻求上帝者、';
_Rom3_12='皆弃正路、同为无益、无行善者、无其一也、';
_Rom3_13='厥喉如未封之墓、舌施诡诈、唇藏蝮毒、';
_Rom3_14='口盈咒诅荼苦、';
_Rom3_15='其足疾趋以流人血、';
_Rom3_16='其途毁灭残伤、';
_Rom3_17='不识平康之路、';
_Rom3_18='目无上帝可畏、○';
_Rom3_19='我侪知律所言、乃为律下者言之、以塞众口、使举世服罪于上帝前、';
_Rom3_20='盖于上帝前、无人因行律见义、第由律知罪耳、○';
_Rom3_21='今上帝之义、于律外昭著、乃律与先知所证者、';
_Rom3_22='即上帝之义、因信耶稣基督、及于诸信者、无所区别、';
_Rom3_23='盖众俱已获罪、而歉上帝之荣、';
_Rom3_24='惟蒙上帝之恩、因基督耶稣之救赎、不劳而见义、';
_Rom3_25='上帝立耶稣为挽回之祭、俾信之者藉其血而获宥、以彰上帝之义、因其宽容、不究既往之罪、';
_Rom3_26='今彰其义、致己为义、且义夫信耶稣者、';
_Rom3_27='然则所夸安在乎、曰、无之矣、以何律无之、以行之律乎、曰、非也、以信之律耳、';
_Rom3_28='故我谓人见义由乎信、非由行律也、';
_Rom3_29='夫上帝独犹太人之上帝乎、非亦异邦人之上帝乎、然也、亦异邦人之上帝也、';
_Rom3_30='上帝惟一、由信而义受割者、亦由信而义未受割者、';
_Rom3_31='然则我侪以信废律乎、曰、非也、乃坚律耳、';
_Rom4_1='如是、试问我祖亚伯拉罕、依其形躯何所得耶、';
_Rom4_2='若亚伯拉罕因行见义、则有可夸、然于上帝前则无之、';
_Rom4_3='经何云乎、亚伯拉罕信上帝、上帝遂以其信为义也、';
_Rom4_4='夫行者得赏、非为恩、乃其所宜、';
_Rom4_5='惟不行者、第信称不虔之人为义、彼信即以之为其义矣、';
_Rom4_6='又如大卫谓于行之外、而上帝义之者为有福、';
_Rom4_7='曰、厥过得宥、厥罪得掩、其曹福矣、';
_Rom4_8='主不以为有罪、其人福矣、';
_Rom4_9='是福也、祇及于受割者乎、抑亦及于未受割者乎、盖我侪谓亚伯拉罕之信、即以之为其义也、';
_Rom4_10='何以为义、在割乎、抑在未割乎、非在割、乃在未割也、';
_Rom4_11='且亚伯拉罕受割之号、即其未受割、因信为义之印证、使为凡未割而信者之父、致彼称义、';
_Rom4_12='亦为受割者之父、即不第由乎割、亦践我父亚伯拉罕、未割而信之迹者也、';
_Rom4_13='盖上帝许亚伯拉罕、及其苗裔承世、非由律、乃由因信之义、';
_Rom4_14='若由律者为嗣、信则为虚、许亦废矣、';
_Rom4_15='盖律以致怒、无律则无犯、';
_Rom4_16='故由乎信、而依乎恩、致坚所许于诸裔、不第于宗律者、亦于宗亚伯拉罕之信者、亚伯拉罕于所信之上帝前、为我众之父、';
_Rom4_17='如经云、我立尔为万邦之父、夫上帝即苏诸死者、命无为有者也、';
_Rom4_18='亚伯拉罕虽已绝望、犹望而信、致为诸邦之父、如经云、尔裔将若星然、';
_Rom4_19='彼虽年近百龄、自念其身如死、撒拉绝孕、而其信不衰、';
_Rom4_20='且于上帝所许、不以不信而贰其心、惟信弥笃、归荣上帝、';
_Rom4_21='深信上帝所许者、必能成之、';
_Rom4_22='故因其信以之为义、';
_Rom4_23='夫经所载以之为义者、不第为彼、亦为我侪、';
_Rom4_24='即信使我主耶稣自死而起者、亦将以之为义也、';
_Rom4_25='夫耶稣为我罪愆而被付、且为我见义而复起焉、';
_Rom5_1='是以我侪既因信见义、则由我主耶稣基督和于上帝、';
_Rom5_2='亦由之因信而进于恩、即今所止者、且以仰望上帝之荣为乐、';
_Rom5_3='不宁惟是、即处患难亦乐也、盖知患难生强忍、';
_Rom5_4='强忍生练达、练达生希望、';
_Rom5_5='而希望不启羞、缘上帝之爱、由赐我之圣神、灌溉我心也、';
_Rom5_6='盖我侪尚弱时、基督依期为不虔者死、';
_Rom5_7='夫为义人死者、仅或有之、为善人死者、容或敢焉、';
_Rom5_8='惟我尚为罪人时、基督为我死、上帝之爱于此而彰、';
_Rom5_9='今我既因其血而见义、不更由之得救而免怒乎、';
_Rom5_10='盖我侪尚为敌时、由其子之死、得复和于上帝、既已复和、更必于其生得救矣、';
_Rom5_11='不第此也、既因我主耶稣基督、乐夫上帝、即今由之而得复和者也、○';
_Rom5_12='是以罪由一人入世、因罪而有死、于是死延于众、以皆获罪也、';
_Rom5_13='盖律未立、罪已在世、但无律、则不谓之罪、';
_Rom5_14='然自亚当至摩西、乃死乘权、以及非若亚当之罪而获罪者、夫亚当乃后至者之对像也、';
_Rom5_15='但愆尤不如恩赐、若以一人之愆尤、致众死亡、则上帝之恩、及因一人耶稣基督之恩赐、尤溢于众矣、';
_Rom5_16='且以一人干罪、亦不如恩赐、盖鞫由一人以定罪、恩赐则由多愆以见义也、';
_Rom5_17='若以一人之愆、致死乘权、则受洪恩及义之赐者、更由一人耶稣基督、而乘权于生矣、';
_Rom5_18='若然、则以一愆致众定罪、亦以一义致众见义而获生、';
_Rom5_19='盖如以一人之逆而众为罪、亦以一人之顺而众为义矣、';
_Rom5_20='且律既至、俾愆益增、罪既增、而恩愈洪矣、';
_Rom5_21='致如罪于死中乘权、恩亦若是由义乘权至于永生、惟因我主耶稣基督焉、';
_Rom6_1='然则我将何言、得毋恒于罪、俾恩益洪乎、';
_Rom6_2='曰、非也、我侪于罪既死、讵可仍在罪中生乎、';
_Rom6_3='岂不知我侪受洗、以入基督耶稣者、乃受洗以入其死乎、';
_Rom6_4='故我侪既由洗而入于死、与之同葬、致如基督由父之荣、自死见起、我侪为人、亦如是维新矣、';
_Rom6_5='盖我侪若于其死状与之联合、则将于其复起也、亦然、';
_Rom6_6='乃知旧日之我、与之同钉、俾罪体泯、不复为罪所役、';
_Rom6_7='因已死者释于罪也、';
_Rom6_8='若我侪与基督同死、则我侪之信亦必与之同生矣、';
_Rom6_9='且知基督自死见起、必不再死、死不再主之、';
_Rom6_10='其死也、乃一次为罪而死、其生也、则为上帝而生、';
_Rom6_11='如是、尔曹于基督耶稣中、宜视己为罪而死、为上帝而生也、○';
_Rom6_12='故毋容罪乘权于尔将死之身、致徇其欲、';
_Rom6_13='亦毋献肢体于罪、为不义之器、惟如自死而生者、献己于上帝、以肢体为义之器、奉于上帝、';
_Rom6_14='盖罪必不主尔、以尔非在律下、乃在恩下也、○';
_Rom6_15='然则若何、我侪既在恩下、不在律下、可干罪乎、曰、不可、';
_Rom6_16='岂不知尔献己为仆以顺之、既为所顺者之仆乎、或于罪以致死、或于顺以致义、';
_Rom6_17='感谢上帝、缘尔素为罪之仆、今自乃心、服尔所受之教范、';
_Rom6_18='得释于罪、而为义之仆矣、';
_Rom6_19='因尔形躯之弱、我则依常人所言而言、尔曹曾献肢体为不洁不法之仆、以至无度、今宜献肢体为义之仆、以至成圣、';
_Rom6_20='尔昔为罪之仆、不服于义、';
_Rom6_21='昔之所行、今日耻之、其效维何、终则死亡、';
_Rom6_22='今尔得释于罪、为上帝仆、其效成圣、终则永生、';
_Rom6_23='盖罪之值乃死、上帝之恩赐乃永生、在我主基督耶稣中焉、';
_Rom7_1='兄弟乎、我与谙律者言、岂不知律之束人、乃毕生乎、';
_Rom7_2='盖妇之从夫、夫在则为律所缚、夫死则脱夫之律、';
_Rom7_3='是以夫在而他适者、谓之淫妇、夫死则见释于律、虽他适不为淫、';
_Rom7_4='我兄弟乎、如是、尔因基督之身、脱律若死、致可他适、即自死见起者、俾我侪结果、在于上帝、';
_Rom7_5='盖我侪徇形躯时、其由律之恶欲、动于肢体、厥果维死、';
_Rom7_6='今于素所缚我之律、既脱之若死、致我之奉事、不以文之旧、而以神之新矣、○';
_Rom7_7='然则将何言耶、律为罪乎、非也、但非由律、则我未尝知罪、如律不言毋欲、则我不知欲、';
_Rom7_8='然罪乘机、由诫而动诸欲于我中、盖无律罪乃死、';
_Rom7_9='昔我无律而生、诫至、罪复生而我死、';
_Rom7_10='是致生之诫、适以致死、';
_Rom7_11='盖罪乘机、因诫诱我、且以之杀我、';
_Rom7_12='如是、律圣、诫亦圣、且义且善也、';
_Rom7_13='然则善其死我乎、非也、但罪因善而死我、以显其为罪、俾罪因诫而致其极耳、';
_Rom7_14='夫我侪知律属神、我属形躯、自鬻于罪、';
_Rom7_15='盖我所为者、不自知也、我所愿者不行之、我所恶者斯行之、';
_Rom7_16='若我行所不愿者、则许律为善矣、';
_Rom7_17='然则行之者、非我也、乃居我中之罪也、';
_Rom7_18='盖我知我形躯中无善、虽志于善、而未能行也、';
_Rom7_19='故我不行所愿之善、而行所不愿之恶、';
_Rom7_20='若我行所不愿者、其行之者、非我也、乃居我中之罪也、';
_Rom7_21='是以我觉有一律、即我愿行善、而恶偕我、';
_Rom7_22='盖依内心、则悦上帝之律、';
_Rom7_23='然觉肢体中别有一律、与我心志之律战、虏我服于肢体中之罪律、';
_Rom7_24='苦哉、我之为人也、谁拯我脱此致死之身乎、';
_Rom7_25='感谢上帝、由我主耶稣基督为然、是故我以心志服于上帝律、以形躯服于罪律矣、';
_Rom8_1='是以凡在基督耶稣中者、无所定罪、';
_Rom8_2='因致生圣神之律、由基督耶稣、释我于罪及死之律矣、';
_Rom8_3='盖律既因形躯而弱、致有所不能为、上帝为罪、乃遣其子、身具罪状、于形躯而定罪、';
_Rom8_4='使律之义成于我侪、即不依形躯而行、依神而行者也、';
_Rom8_5='盖依形躯者、志乎形躯之事、依神者、志乎神之事、';
_Rom8_6='夫形躯之志乃死、神之志生且安也、';
_Rom8_7='盖形躯之志、敌乎上帝、以其不服上帝律、且不能服也、';
_Rom8_8='从形躯者、不能取悦乎上帝、';
_Rom8_9='若上帝之神居尔衷、则尔不从形躯、而从神矣、不有基督之神者、非其徒也、';
_Rom8_10='若基督在尔衷、身则因罪而死、神则因义而生、';
_Rom8_11='若自死起耶稣者之神居尔衷、则自死起基督耶稣者、亦必以其居尔衷之神、苏尔将死之身、○';
_Rom8_12='兄弟乎、我侪非负债于形躯、致依形躯而生、';
_Rom8_13='尔若依形躯而生、则必死、惟以神而泯身之所行、则必生、';
_Rom8_14='凡为上帝之神所导者、乃上帝子也、';
_Rom8_15='盖尔曹非受为奴之神、复致畏惧、乃受为子之神、因而呼曰阿爸父也、';
_Rom8_16='圣神与我神、共证我侪为上帝子、';
_Rom8_17='既为子、则为嗣、即上帝嗣、与基督同为嗣、若与之同苦、亦必与之同荣、○';
_Rom8_18='我意今时之苦、不足比将显于我侪之荣、';
_Rom8_19='受造之物、引领而待上帝众子之显、';
_Rom8_20='盖受造之物服于虚、非其本愿、乃为服之者之故耳、';
_Rom8_21='因望受造之物、亦脱于败坏之束缚、得入上帝众子自由之荣、';
_Rom8_22='我知凡受造者、至今共叹劬劳、';
_Rom8_23='不第此也、我侪获圣神之初实者、亦中心太息、以俟得成为子、即我身之赎也、';
_Rom8_24='夫我侪以望而得救、然既见之望、非望也、盖既见之、孰犹望之乎、';
_Rom8_25='惟我侪望所未见者、则忍以待之、○';
_Rom8_26='且圣神亦扶助我侪之弱、盖我不知宜如何祈祷、惟圣神以莫可言之太息、代我祈求、';
_Rom8_27='且鉴人心之上帝、明晓圣神之意、因依其旨、代圣徒祈求也、';
_Rom8_28='我侪知万事同工以益夫爱上帝者、即依其旨而蒙召者也、';
_Rom8_29='上帝所豫知者、又豫定效其子之状、使为众兄弟中之冢子、';
_Rom8_30='其所豫定者召之、召者义之、义者荣之、○';
_Rom8_31='然则将何言耶、若上帝佑我、谁能敌我乎、';
_Rom8_32='彼既不惜己子、为我众舍之、岂不并以万物赐我哉、';
_Rom8_33='谁讼上帝所选者乎、';
_Rom8_34='上帝义之、谁罪之乎、基督耶稣既死矣、且自死而起、在上帝右、为我祈也、';
_Rom8_35='谁能间我于基督之爱、或患难、厄穷、窘逐、饥饿、裸裎、艰危、白刃乎、';
_Rom8_36='如经云、我侪缘尔、终日见杀、视如将宰之羊、';
_Rom8_37='然我侪于此诸事、赖爱我者胜而有余、';
_Rom8_38='盖我深信或死、或生、或天使、或执政者、或有能者、或今时、或将来、';
_Rom8_39='或高、或深、或他受造之物、皆不能间我侪于上帝之爱、即在我主耶稣基督中者也、';
_Rom9_1='我宗基督、言真无诳、我是非之良、感于圣神、同为之证、';
_Rom9_2='我有大忧、痛心不已、';
_Rom9_3='为我兄弟骨肉之亲、即见绝于基督、亦所愿也、';
_Rom9_4='彼固以色列人、得为上帝子、有荣耀、诸约、律例、礼仪、及应许、';
_Rom9_5='列祖其祖也、依形躯言、基督由之而出、即在万有之上、永世当颂之上帝、阿们、';
_Rom9_6='非谓上帝之言废也、盖出于以色列者、非尽以色列人、';
_Rom9_7='亦非因其为亚伯拉罕之裔、遂尽为子、经云、由于以撒者、乃谓为尔裔也、';
_Rom9_8='是则形躯之子、非上帝子、惟应许之子称为裔也、';
_Rom9_9='其所许之言云、届期我必至、撒拉将生子、';
_Rom9_10='不第此也、利百加由我祖以撒而妊、';
_Rom9_11='二子未生、善恶未形、俾上帝选人之旨不移、非由乎行、乃由乎召之者、';
_Rom9_12='遂谕利百加曰、长子必事幼子、';
_Rom9_13='如经云、我爱雅各、而恶以扫、○';
_Rom9_14='然则将何言耶、上帝有不义乎、非也、';
_Rom9_15='盖谕摩西云、我所欲矜恤者矜恤之、欲怜悯者怜悯之、';
_Rom9_16='是则非由志意、非由驰驱、乃由矜恤之上帝也、';
_Rom9_17='盖经谕法老云、我之兴尔、特彰我能于尔、扬我名于天下、';
_Rom9_18='是上帝随所欲矜恤之、亦随所欲刚愎之、○';
_Rom9_19='如是、尔必语我云、上帝何为尚责人乎、孰既逆其旨乎、';
_Rom9_20='人乎、尔为谁、反诘上帝耶、受造之物、岂谓造之者云、尔何为若是造我乎、';
_Rom9_21='陶人岂无权于泥、由一团而造器、一为尊、一为卑乎、';
_Rom9_22='若上帝欲彰其怒、示其能、则以恒忍、包容可怒之器、备以毁败者、';
_Rom9_23='且欲其丰富之荣、示于矜恤之器、备以获荣者、';
_Rom9_24='即我侪蒙召之人、不第自犹太、亦自异邦、如是、尚何言哉、';
_Rom9_25='何西阿书载上帝言云、我将称非我民者为我民、非蒙爱者为蒙爱、';
_Rom9_26='昔于某地语人曰、尔非我民、将于斯地、称为维生上帝子、';
_Rom9_27='以赛亚指以色列呼曰、以色列众子、其数虽如海沙、而得救者其遗余耳、';
_Rom9_28='盖主将践其言于世、且果决而成之、';
_Rom9_29='如以赛亚曾言、若万军之主、未留余种于我、则我侪必如所多玛、犹蛾摩拉矣、○';
_Rom9_30='然则将何言耶、异邦人未趋义而得义、即由信之义也、';
_Rom9_31='惟以色列人趋律之义而不及、';
_Rom9_32='此何故耶、曰、不由于信、而由于行、乃蹶于踬人之石、';
_Rom9_33='如经云、我以踬人之石、碍人之磐、置于锡安、信之者、必不启羞也、';
_Rom10_1='兄弟乎、我心所愿、而祈于上帝者、俾以色列人得救也、';
_Rom10_2='我为之证、彼为上帝热衷、但非依真知耳、';
_Rom10_3='盖不识上帝之义、而求立己之义、故不服上帝之义也、';
_Rom10_4='夫律尽于基督、致义夫诸信者、';
_Rom10_5='摩西书云、行律之义者、则因之而生、';
_Rom10_6='惟由信之义则曰、尔勿意谓谁升于天、即言携基督而下也、';
_Rom10_7='谁下于渊、即言携基督自死而上也、';
_Rom10_8='然则何谓耶、曰、斯道密迩乎尔、在汝口、在汝心、即由信之道、我侪所宣也、';
_Rom10_9='若尔以口认耶稣为主、心信上帝自死起之、则得救、';
_Rom10_10='盖人心信以致义、口认以致救、';
_Rom10_11='经云、凡信之者不启羞、';
_Rom10_12='夫犹太人、希利尼人、无所区别、咸共一主、其丰恩及于凡吁之者、';
_Rom10_13='故曰、吁主名者、悉得救也、';
_Rom10_14='然未尝信之、何由吁之、未尝闻之、何由信之、未有宣者、何由闻之、';
_Rom10_15='未有遣者、何由宣之、如经云、报诸善之嘉音者、其步履美何如哉、';
_Rom10_16='然非皆听受嘉音、以赛亚云、主、我所宣者、谁信之乎、';
_Rom10_17='是信由于闻、而闻由于基督之道也、';
_Rom10_18='我则曰、彼岂未闻乎、诚闻之矣、经云、其声遍于宇内、其言达于地极、';
_Rom10_19='我又曰、以色列民岂未知乎、昔摩西云、我将以异族激尔愤、且将以蚩氓触尔怒、';
_Rom10_20='以赛亚毅然而言曰、未求我者、我与之遇、未询我者、我为之见、';
_Rom10_21='惟指以色列民、则曰、我终日举手、招悖逆有违言之民矣、';
_Rom11_1='然则上帝弃其民乎、非也、盖我亦以色列人、亚伯拉罕之裔、便雅悯之支也、';
_Rom11_2='上帝未弃其所豫知之民、尔岂不知经指以利亚所云乎、彼吁上帝、而讼以色列人曰、';
_Rom11_3='主、彼曾杀尔先知、铲尔祭坛、惟我独存、又欲索我命矣、';
_Rom11_4='上帝何以应之、曰、我为己遗七千人、未尝屈膝巴力者、';
_Rom11_5='于今亦然、犹有遗余、依恩而选者、';
_Rom11_6='既以恩、则不复以行、否则恩不复为恩矣、';
_Rom11_7='然则若何、以色列人所求未得、惟蒙选者得之、余则顽耳、';
_Rom11_8='如经云、上帝赋之以昏昧之心、目不见、耳不闻、至于今日、';
_Rom11_9='大卫曰、愿其筵席为绊、为槛、为碍、而为其报、';
_Rom11_10='愿其目蒙而不见、其背终于伛偻、';
_Rom11_11='然则彼蹶至于倾陷乎、非也、乃以其过犯、而拯及异邦、致发其愤也、';
_Rom11_12='若彼之过犯、为斯世之富有、彼之空乏、为异邦之丰盈、其盛不更愈乎、○';
_Rom11_13='我言此示尔异邦人者、因我为异邦之使徒、故荣我职耳、';
_Rom11_14='庶可发我骨肉之愤、而救其数人、';
_Rom11_15='若彼之见弃、为斯世复和于上帝、则其见纳也、岂非自死而生乎、';
_Rom11_16='夫初荐之面圣、其团亦圣、树之根圣、其枝亦圣、';
_Rom11_17='若有数枝见折、尔素为野榄者得接于其中、共与于橄榄之根及膏腴、';
_Rom11_18='则勿对枝自诩、若然、当思非尔承根、乃根承尔、';
_Rom11_19='尔必曰、枝之见折、为使我得接也、';
_Rom11_20='诚如是也、彼以不信见折、尔以信得存、勿自高、惟惧耳、';
_Rom11_21='上帝既不惜原枝、亦必不惜尔也、';
_Rom11_22='试观上帝之慈与严、于倾者则严、于尔则慈、惟宜恒于其慈、否则亦必见斫矣、';
_Rom11_23='彼若不终于不信、亦必见接、盖上帝能复接之也、';
_Rom11_24='尔见斫于顺性之野榄、而逆性见接于嘉榄、况斯顺性之枝、复见接于本榄乎、○';
_Rom11_25='兄弟乎、我不欲尔不知斯奥、恐尔自以为智、即以色列人间有顽者、以待异邦人之盈数归入焉、';
_Rom11_26='如是、以色列全族必皆得救也、如经云、将有救者、自锡安而出、革雅各之不虔、';
_Rom11_27='又曰、我除厥罪时、与彼所约者如此、';
_Rom11_28='以福音言、彼因尔曹而为敌、以选择言、彼因列祖而见爱、';
_Rom11_29='盖上帝之赐与召无悔也、';
_Rom11_30='昔尔不顺上帝、今因彼之不顺、而蒙矜恤、';
_Rom11_31='如是、彼今不顺、缘施尔之矜恤、亦蒙矜恤焉、';
_Rom11_32='盖上帝藩万人于不顺之中、乃为矜恤万人耳、○';
_Rom11_33='渊渊乎、上帝智慧知识之富有乎、其鞫何可测、其踪何可追、';
_Rom11_34='孰知主志、孰与参议、';
_Rom11_35='孰先予主、而得其报、';
_Rom11_36='盖万有本之、由之、归之、宜尊荣之、永世靡暨、阿们、';
_Rom12_1='兄弟乎、缘此、我以上帝之怜悯劝尔、献身为生祭、圣而见悦于上帝、乃尔当然之崇事也、';
_Rom12_2='勿同乎世、惟以心之更新而变化、致验上帝之旨、乃善而可悦、且纯全者也、○';
_Rom12_3='我藉所赐之恩、语于尔曹、自度勿越乎所当度、宜循理而度、依上帝所赋各人之信量、';
_Rom12_4='如身有百体、其用不一、';
_Rom12_5='我众在基督为一身、互相为体亦若是、';
_Rom12_6='既依所赋之恩、受赐有别、或豫言、则依信量、';
_Rom12_7='或役事、则役事、或教诲、则教诲、';
_Rom12_8='或劝慰、则劝慰、济者以诚、治者以勤、矜者以乐、';
_Rom12_9='爱毋伪、恶恶而亲善、';
_Rom12_10='兄弟相爱宜亲厚、相敬则先施、';
_Rom12_11='勤而毋怠、热衷事主、';
_Rom12_12='喜于望、忍于难、恒于祷、';
_Rom12_13='供应圣徒、厚待宾旅、';
_Rom12_14='窘逐尔者祝之、祝而毋诅、';
_Rom12_15='与乐者同乐、与哭者同哭、';
_Rom12_16='心相同、志毋高、惟卑是从、勿自为智、';
_Rom12_17='勿以恶报恶、众所善者则为之、';
_Rom12_18='若或能之、则尽己以和众、';
_Rom12_19='爱友乎、勿自伸冤、宁待主怒、记有之、主曰、伸冤在我、我将报之、';
_Rom12_20='敌饥则食之、渴则饮之、如是而行、犹以爇炭集厥首、';
_Rom12_21='毋为恶所胜、宜以善胜恶、';
_Rom13_1='秉权者、众宜服之、因无权非由于上帝、诸权皆上帝所命也、';
_Rom13_2='故与秉权者抗、乃拒上帝命、拒者自取鞫也、';
_Rom13_3='盖有司非行善者所畏、乃行恶者所畏耳、尔欲弗畏权、惟行善则得其褎、';
_Rom13_4='盖彼为上帝之役、于尔有益、尔若行恶则畏之、以其非徒佩剑、乃为上帝之役、以怒加诸行恶者、';
_Rom13_5='故须服之、不第因怒、亦因良心也、';
_Rom13_6='是以尔亦输税、盖彼乃上帝之有司、恒执斯役、';
_Rom13_7='所宜与者与之、税则纳之、征则输之、当畏则畏之、当敬则敬之、○';
_Rom13_8='勿歉于人、惟以相爱为歉、盖爱人者尽乎律也、';
_Rom13_9='如曰勿淫、勿杀、勿窃、勿贪、抑或他诫、皆一言以蔽之、曰爱邻如己、';
_Rom13_10='夫爱不为害于邻、故爱也者、律之尽也、○';
_Rom13_11='缘此、知时已届、今宜自寐以寤、盖我侪得救、较初信时为尤近、';
_Rom13_12='夜既央、昼伊迩、我侪宜脱暗昧之行、而服光明之甲、';
_Rom13_13='行宜庄正、如于白昼、勿荒宴而沈湎、勿冒色而邪侈、勿争鬬而媢嫉、';
_Rom13_14='惟主耶稣基督是服、毋为形躯是图、以纵其欲、';
_Rom14_1='信未笃者宜纳之、非为辩疑也、';
_Rom14_2='或信百物可食、惟信未笃者食蔬、';
_Rom14_3='食者毋轻视不食者、不食者毋拟议食者、盖上帝已纳之矣、';
_Rom14_4='尔为谁、而拟议他人仆耶、其立与倾、惟其主在焉、且彼必立、盖主能立之也、';
_Rom14_5='或拟此日胜彼日、或拟日日皆相同、各宜坚定厥志、';
_Rom14_6='守日者为主而守、食者为主而食、以其谢上帝也、不食者为主不食、亦谢上帝也、';
_Rom14_7='吾人无一为己而生、亦无为己而死、';
_Rom14_8='生乃为主而生、死乃为主而死、是以或生或死、皆属于主、';
_Rom14_9='基督所以死而复生者、致为死者生者之主也、';
_Rom14_10='尔何拟议兄弟乎、尔何轻视兄弟乎、我众必皆立于上帝鞫位前、';
_Rom14_11='记有之、主曰、我指己生而言、万膝必向我而跪、万口必向我而承、';
_Rom14_12='如是、我侪必各陈己事于上帝、○';
_Rom14_13='故我勿复互相拟议、宁定志不设窒碍于兄弟前、';
_Rom14_14='我宗主耶稣、确知而深信、凡物原无不洁、惟以之为不洁者、则于彼为不洁矣、';
_Rom14_15='若使兄弟因食而忧、则所行非由于爱也、基督既为之死、尔毋以所食败之、';
_Rom14_16='毋令尔之善为人所谤、';
_Rom14_17='盖上帝之国、不在饮食、惟义与安、及圣神中之乐也、';
_Rom14_18='以此而事基督者、为上帝所悦、世人所称、';
_Rom14_19='是以凡致和平、互相建立之事、我侪宜追求之、';
_Rom14_20='勿因食毁上帝之工、凡物固洁、然于因食而使人踬者、则恶矣、';
_Rom14_21='不食肉、不饮酒、凡事不使兄弟踬者、则善矣、';
_Rom14_22='尔有信、当守之于上帝前、人所称许而内不疚者、福矣、';
_Rom14_23='疑而食者定罪、以其不由乎信、凡不由乎信者、皆为罪也、';
_Rom15_1='我侪之健者、宜肩不健者之弱、非悦己也、';
_Rom15_2='各宜悦邻、以致其益、而建立之、';
_Rom15_3='盖基督亦非悦己、如经云、詈尔者之詈及于我、';
_Rom15_4='昔所载者、皆以训我而书、俾我因忍、与圣经之慰而得望、';
_Rom15_5='愿施忍与慰之上帝、赐尔曹同志、依基督耶稣、';
_Rom15_6='使尔一心一口、以荣上帝、我主耶稣基督之父、';
_Rom15_7='是故尔宜相纳、犹基督纳尔、以为上帝荣、';
_Rom15_8='盖我谓基督因上帝之真诚、曾为割礼之役、以应所许列祖之言、';
_Rom15_9='亦俾异邦因其矜恤、而荣上帝、经云、缘此、我必于异邦中称颂尔、讴歌尔名、';
_Rom15_10='又云、尔异邦人、宜与其民同乐、';
_Rom15_11='又云、凡尔异邦宜颂主、万民亦宜颂主、';
_Rom15_12='又以赛亚云、有耶西之根、将兴而君异邦、异邦将望之、';
_Rom15_13='愿施望之上帝、因信以乐与安充乎尔曹、俾尔赖圣神之能、获丰溢之望、○';
_Rom15_14='兄弟乎、我深信尔满于善、充乎智、亦能相戒、';
_Rom15_15='我毅然致书、使尔记忆、因上帝赐我之恩、';
_Rom15_16='令我为基督耶稣之役于异邦、恭事上帝福音、俾所献之异邦人、由圣神而成圣、见纳于上帝、';
_Rom15_17='故论上帝之事、我赖基督耶稣、有可夸者、';
_Rom15_18='非基督藉我所行之事、我不敢言、';
_Rom15_19='惟以言行及异迹奇事、与圣神之能、使异邦人顺服、遂自耶路撒冷、周行至以利哩古、遍传基督福音、';
_Rom15_20='我务宣福音、不在已宣基督之处、免建于他人之基、';
_Rom15_21='如经云、其音未及者将见之、未闻者将悟之、○';
_Rom15_22='是故我屡见阻、不得就尔、';
_Rom15_23='今在此境、再无可往、数年来所愿者、往士班雅时可就尔、';
_Rom15_24='盖望旅中见尔、先于尔曹稍满我志、蒙尔送行、';
_Rom15_25='今我往耶路撒冷、供给圣徒、';
_Rom15_26='盖马其顿亚该亚人、乐意捐赀、以济耶路撒冷圣徒之贫乏者、';
_Rom15_27='彼固乐意、亦负其债、因异邦人既共与其属灵之物、自当以属身之物供之、';
_Rom15_28='迨毕斯事、志此善果、则将由尔而适士班雅矣、';
_Rom15_29='我知就尔时、必以基督之厚福而来、○';
_Rom15_30='兄弟乎、我以我主耶稣基督、亦以圣神之爱、求尔同我竭力、为我祈于上帝、';
_Rom15_31='使我脱于犹太之违逆者、亦使我供给耶路撒冷之圣徒、为其所纳、';
_Rom15_32='致循上帝之旨、欣然就尔、偕尔获安、';
_Rom15_33='愿赐平康之上帝偕尔众、阿们、';
_Rom16_1='我荐我姊妹非比于尔、乃坚革哩会之役事、';
_Rom16_2='尔当缘主纳之、如圣徒所宜、有所需于尔、则助之、盖彼素辅多人、亦辅我也、○';
_Rom16_3='问安于百基拉、亚居拉、宗基督耶稣与我同劳者、';
_Rom16_4='曾为我命、以颈冒刃、不第我谢之、异邦之诸会亦然、并问安于在其家中之会、';
_Rom16_5='问安于我爱友以拜尼土、乃亚西亚荐于基督初实之果、';
_Rom16_6='问安于马利亚、为尔多劳者、';
_Rom16_7='问安于我亲戚安多尼古、犹尼亚、曾与我同囚、其名见称于使徒、且先我宗基督者、';
_Rom16_8='问安于暗伯利、宗主为我爱友者、';
_Rom16_9='问安于耳巴奴、宗基督与我同劳者、并我爱友士大古、';
_Rom16_10='问安于亚比利、宗基督而经试验者、问安于亚利多布之家属、';
_Rom16_11='问安于我亲戚希罗天、问安于拿其数家中之宗主者、';
_Rom16_12='问安于土非拿氏、土富撒氏、宗主服劳者、问安于爱友彼息氏、宗主多劳者、';
_Rom16_13='问安于鲁孚、宗主见选者、并其母、亦我母也、';
_Rom16_14='问安于亚逊其土、弗勒干、黑米、八罗巴、黑马、及同在之诸兄弟、';
_Rom16_15='问安于非罗罗古、犹利亚、尼利亚、与其姊妹、及阿林巴、并偕彼之众圣徒、';
_Rom16_16='尔当互相问安、接吻惟圣、基督诸会问安于尔曹、○';
_Rom16_17='兄弟乎、我求尔、凡启分争、置机槛、异乎尔所学之道者、宜慎而避之、';
_Rom16_18='盖如是者、不事我主基督、惟事口腹、以巧言媚语、诱惑诚朴者之心、';
_Rom16_19='夫尔之顺服、声闻于众、故我缘尔而喜、愿尔于善则智、于恶则愚、';
_Rom16_20='赐平康之上帝、将速践撒但于尔足下、愿我主耶稣基督之恩偕尔众、○';
_Rom16_21='与我同劳者提摩太、及我亲戚路求、耶孙、所西巴德问尔安、';
_Rom16_22='笔此书者德丢、宗主问尔安、';
_Rom16_23='我及全会所主之该犹问尔安、';
_Rom16_24='邑之司库以拉都、及兄弟括土问尔安、○';
_Rom16_25='惟上帝能坚尔众、依我福音、及所宣之耶稣基督、并依所启示之奥秘、即自永古存于静默中者、';
_Rom16_26='今依永有上帝之命、藉诸先知之书昭著、以示万国、俾其因信而服、';
_Rom16_27='愿由耶稣基督、归荣于唯一睿智之上帝、永世靡暨、阿们、';
_1Co1_1='由上帝旨、奉召为耶稣基督使徒保罗、及兄弟所提尼、';
_1Co1_2='书达哥林多上帝会、即成圣于基督耶稣中、蒙召为圣徒、与随在吁我主耶稣基督名者、基督为其主、亦我之主也、';
_1Co1_3='愿恩惠平康、由我父上帝、及主耶稣基督归尔、○';
_1Co1_4='我为尔曹恒谢我上帝、因上帝之恩于基督耶稣赐尔、';
_1Co1_5='俾尔于基督中万事富有、才辩知识俱优、';
_1Co1_6='如基督之证、得坚于尔中、';
_1Co1_7='使尔曹恩赐罔缺、以待我主耶稣基督之显、';
_1Co1_8='亦将坚尔至终、致于我主耶稣基督之日、无有可责、';
_1Co1_9='诚信者上帝也、尔由彼见召、与其子我主耶稣基督相通也、○';
_1Co1_10='兄弟乎、我以我主耶稣基督之名劝尔、言宜同、毋树党、惟一心一志、翕然契合、';
_1Co1_11='革来氏之家人告我、言尔兄弟中有纷争、';
_1Co1_12='我谓尔曹各有所言、我宗保罗、我宗亚波罗、我宗矶法、我宗基督、';
_1Co1_13='基督岂有分乎、保罗岂为尔钉十架乎、抑尔受洗归于保罗名乎、';
_1Co1_14='我谢上帝、于基利司布该犹而外、我未尝施洗尔中一人、';
_1Co1_15='免人言尔受洗归于我名也、';
_1Co1_16='我亦施洗司提反家人、其余则弗忆之矣、';
_1Co1_17='盖基督遣我、非以施洗、乃宣福音、非在言语之智、恐虚基督之十架焉、○';
_1Co1_18='夫十架之道、于沦亡者为愚、于我侪得救者、则为上帝之能、';
_1Co1_19='记有之、我将败智者之智、废哲者之哲、';
_1Co1_20='智者安在、士子安在、斯世之辩者安在、岂非上帝使世之智为愚乎、';
_1Co1_21='盖世自恃己智、不识上帝、故上帝喜以若愚之道救诸信者、此即上帝之智也、';
_1Co1_22='犹太人索异迹、希利尼人求智慧、';
_1Co1_23='但我侪乃宣钉十架之基督、于犹太人则为碍、于异邦人则为愚、';
_1Co1_24='惟于奉召者、无论犹太希利尼、则基督为上帝之能、上帝之智、';
_1Co1_25='盖上帝之愚、智于人、上帝之弱、强于人也、○';
_1Co1_26='兄弟乎、试观尔曹奉召、依形躯为智为能为贵者、俱无多也、';
_1Co1_27='乃上帝选世之愚者、以愧智者、选世之弱者、以愧强者、';
_1Co1_28='且选世之卑贱者、受轻忽者、与夫无者、以废有者、';
_1Co1_29='使人无一自夸于上帝前、';
_1Co1_30='惟尔本乎上帝、在基督耶稣中、彼由于上帝、而为智为义为圣为赎于我侪者也、';
_1Co1_31='如经云、夸者当于主而夸焉、';
_1Co2_1='兄弟乎、昔我就尔、宣上帝之奥秘、未用高言峻智、';
_1Co2_2='盖我定意、于尔中他无所知、惟耶稣基督、与其钉十架耳、';
_1Co2_3='我偕尔时、荏弱惊惧、战栗不胜、';
_1Co2_4='且所语所宣、不在智慧之婉言、惟在圣神与能之阐明、';
_1Co2_5='令尔之信、不在人之智、乃在上帝之能、○';
_1Co2_6='然我于成人亦言智、非斯世之智、亦非斯世掌权必败者之智、';
_1Co2_7='所言者乃上帝奥妙之智、即昔所隐、上帝于万世之先、豫定以荣我侪者也、';
_1Co2_8='此智也、斯世掌权者不知、若知之、则不以有荣之主钉十架矣、';
_1Co2_9='如经云、目未见、耳未闻、亦未入人之心者、即上帝为爱之者所备也、';
_1Co2_10='惟上帝以圣神示我侪、盖圣神穷万有、以及乎上帝之深邃、';
_1Co2_11='夫人之情、非在其内之灵、谁知之乎、如是、上帝之情、非上帝之神、亦无知之者、';
_1Co2_12='我侪所受、非斯世之灵、乃上帝之神、俾我知上帝所乐赐我者、';
_1Co2_13='我侪言之、非以人智所训、乃圣神所训、以灵言互参灵事也、';
_1Co2_14='属血气者、不纳上帝圣神之事、以之为愚、且不能识、以其事乃由心灵而拟也、';
_1Co2_15='惟属灵者、则拟万事、而己不为人所拟、';
_1Co2_16='孰知主心而诲之乎、我侪乃有基督之心矣、';
_1Co3_1='兄弟乎、我平昔与尔言、非视尔为属灵者、乃如属形躯者、在基督中之赤子、';
_1Co3_2='我曾哺尔以乳、不以粮、因尔素未能食、今仍未能也、';
_1Co3_3='盖尔尚属形躯、尔中有媢嫉争鬬、岂非属形躯、效世人而行乎、';
_1Co3_4='或言我宗保罗、或言我宗亚波罗、尔曹非若世人乎、';
_1Co3_5='亚波罗为谁、保罗为谁、无非执事、各依主之所赐、俾尔因之而信耳、';
_1Co3_6='我树之、亚波罗灌之、惟上帝长之、';
_1Co3_7='是以树者灌者皆无足数、惟长之之上帝而已、';
_1Co3_8='树者灌者一也、各因其劳而得值、';
_1Co3_9='盖我侪乃与上帝同劳者、尔曹为上帝之田、上帝之室、○';
_1Co3_10='我依上帝所赐之恩、犹良工师置基、而他人建于其上、惟当各慎其如何建耳、';
_1Co3_11='盖所置之基、即耶稣基督也、此外无能置他基者、';
_1Co3_12='若有人以金银宝石、草木禾稿、建于基上、';
_1Co3_13='各工必显、至日乃彰、盖以火昭著、各工如何、火必验之、';
_1Co3_14='人于其上所建之工若存、则将得值、';
_1Co3_15='若焚、则将受损、惟己得救、有若脱于火焉、○';
_1Co3_16='岂不知尔乃上帝殿、上帝之神居尔衷乎、';
_1Co3_17='人毁上帝殿、上帝必毁之、盖上帝殿乃圣、尔曹是也、○';
_1Co3_18='勿自欺、尔中或于斯世自以为智者、则当为愚以成智、';
_1Co3_19='盖斯世之智、于上帝为愚、记有之、主令智者自中其诡计、';
_1Co3_20='又曰、主知智者之意念为虚、';
_1Co3_21='是故勿以人而夸、盖万物属尔、';
_1Co3_22='无论保罗、亚波罗、矶法、世界生死、今时来时、皆属于尔、';
_1Co3_23='尔属基督、基督属上帝、';
_1Co4_1='人当以我侪为基督之役、上帝奥秘之宰、';
_1Co4_2='夫所求于宰者忠也、';
_1Co4_3='我见拟于尔曹、或以人意拟之、我则视为细事、亦不自拟、';
_1Co4_4='我不自觉有疚、然不以此见义、盖拟我者主也、';
_1Co4_5='是以时未至、俱勿拟、待主临、必彰暗中之隐、发众心之谋、各由上帝得其褎焉、○';
_1Co4_6='兄弟乎、我为尔故、以此比己与亚波罗、令尔学我侪、勿越经所载、勿彼此相炫、';
_1Co4_7='谁使尔自异乎、尔何有而非受之乎、既受之、何自夸如未受乎、';
_1Co4_8='尔曹已饱足、已富有、外乎我而秉权、我诚愿之、俾我偕尔秉权、';
_1Co4_9='我思上帝、已置我侪使徒于末、如拟死者、作剧于世、为天使与人所观、';
_1Co4_10='我侪缘基督而愚、尔在基督而智、我弱尔强、尔荣我辱、';
_1Co4_11='迄今我侪饥渴、裸体受挞、靡有定处、';
_1Co4_12='且服劳、躬亲操作、见诟则祝、遇窘则忍、';
_1Co4_13='受谤则劝、成为世之污秽、物之尘垢、以迄于今、○';
_1Co4_14='余书此、非以愧尔、乃警尔、如我爱子、';
_1Co4_15='尔宗基督、虽有万师、而无多父、盖我在基督耶稣中、以福音生尔、';
_1Co4_16='故劝尔效我、';
_1Co4_17='缘此、遣提摩太就尔、彼乃宗主、为我爱子而忠诚者、令尔忆我于基督中所行、如我于诸会随在训诲者、';
_1Co4_18='今有人意我不来而自矜、';
_1Co4_19='如主许之、我必速就尔、非欲知自矜者之言、乃其能耳、';
_1Co4_20='盖上帝国、不在言而在能、';
_1Co4_21='尔何所欲乎、欲我以杖就尔乎、抑以仁慈与温柔之心乎、';
_1Co5_1='风闻尔中淫乱、有烝其父之继室者、虽异邦亦未之有也、';
_1Co5_2='尔犹自矜、而不哀伤、使行此者见摈于尔中、';
_1Co5_3='我身违而心在、如我偕尔、而拟犯此者矣、';
_1Co5_4='尔与我心会集、奉我主耶稣之名、且以其能、';
_1Co5_5='付若人于撒但、以灭其形躯、使其灵得救于主耶稣之日、';
_1Co5_6='尔之夸非善也、岂不知些须之酵、发全团乎、';
_1Co5_7='尔当尽净旧酵、俾成新团、如无酵然、盖我侪之逾越羔已见宰、即基督也、';
_1Co5_8='故我侪当守节、不以旧酵、不以暴很邪恶之酵、惟以纯净诚实之无酵饼焉、○';
_1Co5_9='昔我以书遗尔、勿与淫者交、';
_1Co5_10='然非概谓斯世之淫者、与贪婪、苛索、拜像者、若然、则尔必离乎世矣、';
_1Co5_11='今我以书遗尔、若有名为兄弟、而淫乱、贪婪、拜像、诟詈、沈湎、苛索、则勿与之交、亦勿与之共食、';
_1Co5_12='盖会外者与我何涉而拟之、尔之所拟、非会内者乎、';
_1Co5_13='会外者、上帝拟之、尔中之恶者、尔其摈之、';
_1Co6_1='尔中或有相争、敢讼于不义者前、而不于圣徒前乎、';
_1Co6_2='岂不知圣徒将鞫世乎、世且为尔鞫、而不堪鞫细事乎、';
_1Co6_3='岂不知我侪将鞫天使、况此生之事乎、';
_1Co6_4='若此生之事是鞫、乃使会中之卑无足数者鞫之耶、';
_1Co6_5='我言此以愧尔、岂尔中无一智者、能判兄弟乎、';
_1Co6_6='乃兄弟相讼、且于不信者之前乎、';
_1Co6_7='夫尔曹相讼、其失已甚、盍宁受枉受亏乎、';
_1Co6_8='乃反作枉作亏、且于兄弟也、';
_1Co6_9='岂不知不义者不得承上帝国乎、毋受惑、凡淫乱、拜像、行奸、为娈童、比顽童、';
_1Co6_10='盗窃、贪婪、沈湎、诟詈、苛索者、皆不得承上帝国也、';
_1Co6_11='尔中素有如是者、惟以主耶稣基督名、及我上帝之神、已洗涤成圣、而见义焉、○';
_1Co6_12='凡物皆宜于我、然不尽有益、凡物皆宜于我、然不受其制、';
_1Co6_13='食为腹、腹为食、而上帝将悉败之、惟身非为淫、乃为主、主为身、';
_1Co6_14='上帝曾起主、亦将以其能起我侪、';
_1Co6_15='岂不知尔身乃基督之肢乎、以基督之肢、为娼妓之肢可乎、必不可也、';
_1Co6_16='岂不知合于娼妓者、即与之一体乎、故曰、二者成为一体、';
_1Co6_17='惟合于主者、即与主一灵也、';
_1Co6_18='当避淫行、人之干罪、皆在身外、惟行淫者、干罪于己身也、';
_1Co6_19='岂不知上帝赐圣神于尔衷、而尔身乃圣神之殿乎、且尔非己有也、';
_1Co6_20='盖尔以值见购、故当以身荣上帝焉、';
_1Co7_1='论及尔所书者、则男不近女为善、';
_1Co7_2='然为淫故、夫各有其妇、妇各有其夫、';
_1Co7_3='夫当予妇以所宜、妇于夫亦然、';
_1Co7_4='妇不得自主其身、惟夫主之、夫亦不得自主其身、惟妇主之、';
_1Co7_5='勿相负、惟彼此契合、暂务祈祷、乃可相离、后仍相聚、以免情不自禁、撒但因之试尔、';
_1Co7_6='我言此、许也、非命也、';
_1Co7_7='我愿众皆如我、但各得其赐于上帝、一如此、一如彼、○';
_1Co7_8='我谓未嫁娶者与嫠妇、若恒如我则善、';
_1Co7_9='倘不能自制、嫁娶可也、盖嫁娶愈于欲烁也、';
_1Co7_10='若已嫁娶者、我则命之、然非我也、乃主也、曰、妇勿去夫、';
_1Co7_11='若去之、则无他适、或仍与夫和、夫亦勿弃妇、';
_1Co7_12='语其余、我也、非主也、如兄弟有妇不信、彼愿同居、则勿弃之、';
_1Co7_13='妇有夫不信、彼愿同居、则勿弃之、';
_1Co7_14='盖不信之夫以妇圣、不信之妇以夫圣、不然、则子女不洁、而今俱圣矣、';
_1Co7_15='若不信者欲去、则听之、兄弟姊妹、于此俱无束缚、盖上帝召我以和也、';
_1Co7_16='为妇者焉知能救尔夫否乎、为夫者焉知能救尔妇否乎、';
_1Co7_17='惟当各依主之颁赐、并如上帝所召而行、我命诸会亦如是、';
_1Co7_18='人既受割而见召、则勿废割、人未受割而见召、则勿受割、';
_1Co7_19='割与不割、皆无足重、惟守上帝诫而已、';
_1Co7_20='各宜止于见召时之分、';
_1Co7_21='尔为奴而见召、勿以为虑、若能得释、宁安之、';
_1Co7_22='盖为奴而见召于主、则为主所释、自由而见召、则为基督之奴、';
_1Co7_23='尔乃以值见购、勿为人奴、';
_1Co7_24='兄弟乎、各宜与上帝偕而止于见召时之分焉、○';
_1Co7_25='论及处女、我未奉主命、惟蒙主矜恤以为忠、则以己意示之、';
_1Co7_26='我意因今时之艰、守其素者为善、';
_1Co7_27='既系于妇、勿求释、未系于妇、勿求娶、';
_1Co7_28='尔娶非罪、处女嫁亦非罪、但若辈形躯必遭难、愿尔免之、';
_1Co7_29='兄弟乎、我姑言之、时日促矣、今而后有妻者当如无妻、';
_1Co7_30='哭者如无哭、喜者如无喜、购者如无有、';
_1Co7_31='用此世者当如不妄用、盖斯世之情状逝矣、';
_1Co7_32='我欲尔无所虑、无妻者虑主之事、如何悦主、';
_1Co7_33='有妻者虑世之事、如何悦妻、';
_1Co7_34='妇与处女亦有别、无夫者虑主之事、欲身与灵皆圣、有夫者虑世之事、如何悦夫、';
_1Co7_35='我言此、为益尔、非缚尔、乃所宜然、俾尔专于事主、心无纷扰、';
_1Co7_36='或虑待其处女非宜、妙龄已过、事有当行、随所欲亦无罪、婚嫁可也、';
_1Co7_37='人若坚心而无所迫、自行其志、定意留其处女、亦为善也、';
_1Co7_38='如是、嫁之者善、不嫁之者尤善、';
_1Co7_39='夫在妇系、夫死妇脱、任所欲嫁、惟宗主者乃可、';
_1Co7_40='我意不嫁更为有福、且思我有上帝之神也、';
_1Co8_1='至于祭像之物、我知我众皆有知识、第知识致骄矜、惟仁爱乃建立、';
_1Co8_2='若人自以为知、则所当知者、尚未知也、';
_1Co8_3='人爱上帝、则为上帝所知矣、';
_1Co8_4='夫食祭像之物、我知在世之像为虚、上帝乃唯一无他、';
_1Co8_5='虽称神者不一、或在天、或在地、如有多神多主、';
_1Co8_6='而我侪有一上帝、天父是也、万物本之、我侪归之、且有一主、耶稣基督是也、万物由之、我侪亦由之、';
_1Co8_7='然人不皆有此知识、至今有习于偶像者、每食若以为祭物然、彼之良心既弱、故见浼焉、';
_1Co8_8='非所食者、使我悦于上帝、不食无损、食亦无益、';
_1Co8_9='惟宜慎之、恐尔之自由、为弱者之窒碍也、';
_1Co8_10='或见尔有知识者、席坐偶像之庙、其人良心尚弱、岂不果于食祭像之物乎、';
_1Co8_11='懦弱之兄弟、基督为之死、乃因尔知识而沦亡、';
_1Co8_12='尔如是获罪于兄弟、伤其懦弱之良心、乃获罪于基督矣、';
_1Co8_13='故食物若碍我兄弟、则我永不食肉、免其碍之也、';
_1Co9_1='我非自由乎、非使徒乎、非曾见我主耶稣乎、尔曹非我宗主之工乎、';
_1Co9_2='我于他人、设非使徒、于尔曹则诚是、盖尔在主中、即我为使徒之印证也、';
_1Co9_3='有诘我者、我以此白之、';
_1Co9_4='我岂无权式饮式食乎、';
_1Co9_5='岂无权娶信女、携之同行、如他使徒、及主之兄弟、与矶法乎、';
_1Co9_6='抑我及巴拿巴、独无权不操作乎、';
_1Co9_7='谁作军士自备饷乎、谁植葡萄园不食其果乎、谁牧畜不食其乳乎、';
_1Co9_8='我岂依人意而言、律非亦如是言乎、';
_1Co9_9='盖摩西律载云、踏谷之牛、勿笼其口、上帝之意岂在牛乎、';
_1Co9_10='非概为我侪言之乎、固为我侪而书也、因耕者当以所望而耕、打谷者宜有共得之望、';
_1Co9_11='我侪播尔以属乎灵者、则获尔属乎身者、岂为过乎、';
_1Co9_12='他人且操此权、况我侪乎、然我侪不为也、宁凡事容忍、免阻基督福音、';
_1Co9_13='岂不知事圣事者食诸殿、侍祭坛者与于坛乎、';
_1Co9_14='主命宣福音者以福音而生亦如是、';
_1Co9_15='然此权、我皆未行之、今书此、非欲尔如是待我、盖我宁死、不使我所诩者归于虚也、';
_1Co9_16='夫我宣福音、无可自诩、不得已耳、若不宣之、则祸矣、';
_1Co9_17='若我有志为之、则有赏、即非我志、其任已托于我、';
_1Co9_18='然则我之赏维何、即宣福音、使人不费而得之、免我尽用福音之权也、';
_1Co9_19='盖我于众虽为自由、而自役于众、致获人愈多、';
_1Co9_20='于犹太人、我则如犹太人、以获犹太人、于律下人、我虽非在律下、乃如律下人、以获律下人、';
_1Co9_21='于律外人、我则如律外人、以获律外人、然我非在上帝律外、乃在基督律下也、';
_1Co9_22='于弱者则为弱者、以获弱者、于众则如众、多方以救数人、';
_1Co9_23='我所为者、皆为福音而为、致我与人共与之、';
_1Co9_24='岂不知驰逐于场者、其人虽众、而得赏者惟一、尔当如是驰逐、如欲得赏者然、';
_1Co9_25='凡角胜者、诸事节制、彼第欲得将敝之冠、我乃欲得不敝之冠也、';
_1Co9_26='故我驰逐、非如无定、我搏鬬、非如击空、';
_1Co9_27='乃攻克己身、使之服从、恐我宣诸人、而自见弃焉、';
_1Co10_1='兄弟乎、我欲尔知、昔我列祖皆在云下、径行海中、';
_1Co10_2='皆受洗于云海、以归摩西、';
_1Co10_3='皆食一灵食、';
_1Co10_4='皆饮一灵饮、盖所饮者、出自相随之灵磐、夫磐即基督也、';
_1Co10_5='然其人多为上帝所不悦、故倾覆于野、';
_1Co10_6='此为我鉴、使勿嗜恶如彼焉、';
_1Co10_7='勿拜像、如彼有拜之者、如经云、民坐而饮食、起而嬉戏、';
_1Co10_8='勿行淫、如彼有行之者、一日殒二万三千人、';
_1Co10_9='勿试主、如彼有试之者、而亡于蛇、';
_1Co10_10='勿怨尤、如彼有怨尤者、而为灭者所灭、';
_1Co10_11='夫彼所遇者、可为鉴戒、载之于经、以警我侪末世之人、';
_1Co10_12='故自以为立者、慎勿倾也、';
_1Co10_13='尔所遇之试、无非人之可忍者、上帝诚信、不容尔遇试过尔所能、必于其中辟途、使能胜之、○';
_1Co10_14='我所爱者乎、宜避拜像、';
_1Co10_15='我似与达者言、尔当审之、';
_1Co10_16='我所祝之杯、非与基督之血乎、我所擘之饼、非与基督之身乎、';
_1Co10_17='盖我众乃一饼一体、因皆共此一饼也、';
_1Co10_18='试观依形躯之以色列人、食祭物者、非与于祭坛乎、';
_1Co10_19='然则我何谓耶、言祭像之物为足称乎、抑像为足称乎、';
_1Co10_20='乃谓异邦所祭者、祭鬼耳、非祭上帝也、我不欲尔与于鬼也、';
_1Co10_21='尔不能饮主杯、兼饮鬼杯、不能与主席、兼与鬼席、';
_1Co10_22='我侪可犯主忌乎、抑力胜于主乎、○';
_1Co10_23='物皆相宜、然不尽有益、物皆相宜、然不尽建立、';
_1Co10_24='勿求益己、惟求益人、';
_1Co10_25='凡售于市者食之、毋为良心而询也、';
_1Co10_26='盖地与其所有、无不属主、';
_1Co10_27='有不信者宴尔、而尔欲往、凡所陈者食之、毋为良心而询也、';
_1Co10_28='设有人语尔曰、此乃祭物、则勿食之、为语尔者、且为良心也、';
_1Co10_29='所谓良心、非尔心、乃彼心也、盖我之自由、胡为被他人之良心拟议乎、';
_1Co10_30='若我蒙恩而共食、胡为因我所感谢者受谤乎、';
_1Co10_31='如是、尔或食或饮、凡所为者、皆以荣上帝而为之、';
_1Co10_32='勿使人窒碍、或犹太人、或希利尼人、或上帝会、';
_1Co10_33='如我凡事悦众、不求益己、乃求益众、使之得救也、';
_1Co11_1='尔当效我、如我效基督焉、○';
_1Co11_2='我誉尔、以尔凡事念我、持守所传、如我所授于尔者、';
_1Co11_3='我欲尔知、男之首、基督也、女之首、男也、基督之首、上帝也、';
_1Co11_4='男祈祷宣道而蒙首、则辱其首、';
_1Co11_5='女祈祷宣道而不蒙首、亦辱其首、与薙发无异、';
_1Co11_6='女不蒙首、则宜翦发、若女以翦发薙发为羞、毋宁蒙首、';
_1Co11_7='男固不宜蒙首、以其为上帝之像与荣也、而女则为男之荣、';
_1Co11_8='盖男非自乎女、女乃自乎男、';
_1Co11_9='男非为女而造、女乃为男而造、';
_1Co11_10='是以为天使故、女宜蒙首、以为服权之表、';
_1Co11_11='然于主、女非外乎男、男非外乎女、';
_1Co11_12='盖女自乎男、男亦由于女、惟万有自乎上帝也、';
_1Co11_13='尔自度之、女不蒙首而祷上帝、宜乎、';
_1Co11_14='依尔本性、岂不知男之发长为辱乎、';
_1Co11_15='惟女之发长则为荣、盖赐女以发为帕也、';
_1Co11_16='如有欲争辩者、我侪无此例、上帝诸会亦无之、○';
_1Co11_17='我以此谕尔、非誉之也、以尔会集、非致益而致损、';
_1Co11_18='首焉者、闻尔会集时、互有区分、我略信之、';
_1Co11_19='尔中必有偏党、使谙练者显焉、';
_1Co11_20='尔之会集、非食主餐、';
_1Co11_21='盖食时、各先食己餐、饥者有之、醉者有之、';
_1Co11_22='尔饮食岂无家乎、抑轻视上帝会、使无者愧耻乎、然则我将何言、因此誉尔乎、不誉也、○';
_1Co11_23='盖我受于主以授尔者、即主耶稣见卖之夜、取饼祝而擘之、';
_1Co11_24='曰、斯乃我身、为尔者也、行此以忆我、';
_1Co11_25='餐后、取杯亦然、曰、此杯乃新约、在于我血、每饮时、行此以忆我、';
_1Co11_26='盖尔每食此饼、饮此杯、乃表主死、至其临焉、';
_1Co11_27='凡不合宜而食主饼、饮主杯者、即干主身与血也、';
_1Co11_28='人当自省、然后食斯饼、饮斯杯、';
_1Co11_29='不辨主身而饮食者、则以饮食干鞫也、';
_1Co11_30='是故尔中弱者病者多、寝者寝即死也亦不少、';
_1Co11_31='若我侪自审、则不受鞫、';
_1Co11_32='其受鞫也、乃主惩我、免与世同定罪、';
_1Co11_33='兄弟乎、聚食时、宜彼此相待、';
_1Co11_34='若有饥者、食于家可也、免尔以会集干鞫、其余我至时整饬之、';
_1Co12_1='兄弟乎、论及神贶、我不欲尔不知也、';
_1Co12_2='尔为异邦人时、惑于喑偶、随所牵引、尔所知也、';
_1Co12_3='故我示尔、感于上帝之神、而谓耶稣可诅者、未之有也、不感于圣神、而能称耶稣为主者、亦未之有也、○';
_1Co12_4='恩赐有殊、而神惟一、';
_1Co12_5='职事有殊、而主惟一、';
_1Co12_6='功用有殊、而上帝惟一、行万事于众中、';
_1Co12_7='圣神之显著、赋于各人、以致其益、';
_1Co12_8='或由圣神赋以睿智之言、或由圣神赋以知识之言、';
_1Co12_9='又或由圣神赋以信德、或由圣神赋以医术、';
_1Co12_10='更或赋以异能、或以豫言、或辨诸神、或言方言、或译方言、';
_1Co12_11='此皆一神所行、随其所欲而颁予之、○';
_1Co12_12='犹身一而体百、身之体虽多、究为一身、基督亦然、';
_1Co12_13='盖我众不论犹太、希利尼、为奴、自主、皆受洗于一神、合为一身、且皆饮于一神焉、';
_1Co12_14='夫身非一体、乃百体、';
_1Co12_15='倘足云、吾非手、不属身、非果不属身也、';
_1Co12_16='倘耳云、吾非目、不属身、亦非果不属身也、';
_1Co12_17='若身尽为目、何以听、尽为耳、何以嗅、';
_1Co12_18='今上帝随其所欲、置百体于身、';
_1Co12_19='如悉为一体、则身安在、';
_1Co12_20='故体虽多、而身则一、';
_1Co12_21='目不能谓手曰、吾弗需尔、首不能谓足曰、吾弗需尔、';
_1Co12_22='反是、身之百体、其似弱者、尤为要也、';
_1Co12_23='人所视为体之贱者、则愈尊之、致不雅者益雅矣、';
_1Co12_24='夫体之雅者、无所需也、上帝调和人身、使不尊者益尊、';
_1Co12_25='俾身无间、而百体相关焉、';
_1Co12_26='若一体苦、百体同苦、一体荣、百体同荣、';
_1Co12_27='尔曹乃基督之身、各自为体、';
_1Co12_28='上帝立人于会、一使徒、二先知、三教师、继以异能、医术、辅佐者、治理者、言方言者、';
_1Co12_29='众皆使徒、先知、教师乎、';
_1Co12_30='皆有异能、医术乎、抑皆言方言、译方言乎、';
_1Co12_31='尔曹宜慕恩赐之大者、我且示尔以尤妙之道焉、';
_1Co13_1='我若能言诸国诸天使之言、而无爱、则犹鸣金响钹、';
_1Co13_2='虽能豫言、洞悉诸奥诸智、且有笃实之信、足以移山、若无爱、则我为乌有、';
_1Co13_3='虽罄所有以施济、又舍身被焚、若无爱、则于我无益、';
_1Co13_4='夫爱则宽忍、慈惠、不妒、不夸、不炫、';
_1Co13_5='不妄行、不为己、不暴怒、不念恶、';
_1Co13_6='不喜非义、而喜真理、';
_1Co13_7='悉容、悉信、悉望、悉忍、';
_1Co13_8='惟爱无陨、但豫言将废、方言将止、知识亦将无也、';
_1Co13_9='今我知识未全、豫言未全、';
_1Co13_10='迨全者至、则未全者废矣、';
_1Co13_11='我为赤子时、所言如赤子、所知如赤子、所思如赤子、既成人、则赤子之事废矣、';
_1Co13_12='今我侪由镜而观、茫然也、后则晤面、今我知未全、后必深知、如我之见知然、';
_1Co13_13='今所存者、信也、望也、爱也、三者之中、惟爱为大、';
_1Co14_1='宜趋于爱、切慕神贶、其要者能豫言也、';
_1Co14_2='言方言者、非与人言、乃与上帝言、因无人达之、惟以其心而言奥秘也、';
_1Co14_3='豫言者乃与人言、建立奖劝安慰也、';
_1Co14_4='言方言者建乎己、豫言者建乎会、';
_1Co14_5='我愿尔众言方言、尤愿尔豫言、盖言方言者、若不译之、使会建立、则豫言者较之为大矣、';
_1Co14_6='兄弟乎、如我就尔、第言方言、而不以启示、知识、豫言、教诲语尔、则何益哉、';
_1Co14_7='夫有声无气之物、如箫如琴、使不正其音、焉知所鼓吹者何欤、';
_1Co14_8='角声无定、孰备战乎、';
_1Co14_9='尔曹亦然、若舌不出易解之言、焉知所言乎、乃于空而言耳、';
_1Co14_10='世之方言固多、莫不有其义、';
_1Co14_11='若不识其义、则言者将以我为夷、我亦将以言者为夷矣、';
_1Co14_12='尔曹既慕神贶、宜求充溢、以建乎会、';
_1Co14_13='故言方言者、宜求能译、';
_1Co14_14='如我以方言祈祷、是乃我心祈祷、而知识无所裨益、';
_1Co14_15='何则、我将以心祈祷、亦以知识祈祷、以心歌颂、亦以知识歌颂、';
_1Co14_16='否则、尔以心祝谢、蚩氓既不知云何、焉能依尔所谢而言阿们乎、';
_1Co14_17='是尔祝谢诚善、而他人无所建立、';
_1Co14_18='我谢上帝、我言方言、多于尔众、';
_1Co14_19='但在会中、与其以方言言万言、宁以知识言五言、以训人也、○';
_1Co14_20='兄弟乎、于心志勿为孩提、于恶慝当为赤子、于心志则为成人、';
_1Co14_21='律载云、主曰、我以异邦之舌、远人之唇、语于斯民、亦不我听、';
_1Co14_22='是以方言为征、非于信者、乃于不信者、豫言为征、非于不信者、乃于信者、';
_1Co14_23='若全会既集、皆言方言、有蚩氓或不信者入、岂不谓尔狂乎、';
_1Co14_24='若皆豫言、有不信者或蚩氓入、则为众所责、为众所拟、';
_1Co14_25='其心之隐微显露、即伏拜上帝、言上帝诚在尔中矣、○';
_1Co14_26='兄弟乎、是当若何、尔既集、或歌诗、或施教、或述启示、或言方言、或译方言、皆宜为建德而行、';
_1Co14_27='如有言方言者、宜二人、多则三人、依次而言、一人译之、';
_1Co14_28='若无译之者、则宜缄默于会中、第语诸己及上帝而已、';
_1Co14_29='豫言者亦宜二三人、其余则辨别之、';
_1Co14_30='旁坐者若得启示、先言者当缄默、';
_1Co14_31='盖尔咸能依次豫言、俾众受教亦受劝、';
_1Co14_32='夫先知之灵、服于先知也、';
_1Co14_33='盖上帝非紊乱之上帝、乃和平之上帝、在圣徒诸会皆然、○';
_1Co14_34='妇女在会、宜缄默勿言、务须承顺、如律所云、';
_1Co14_35='若欲有所学、于家问其夫可也、盖妇女言于会中、耻也、';
_1Co14_36='夫上帝之道、由尔出乎、抑独授尔乎、○';
_1Co14_37='若有自以为先知、或属圣神者、当知我所书、乃主之命也、';
_1Co14_38='其不知者听之、○';
_1Co14_39='是以兄弟当慕豫言、亦勿禁言方言、';
_1Co14_40='惟凡事合宜、循序而行焉、';
_1Co15_1='兄弟乎、今我示尔、昔我所宣于尔之福音、即尔所受而赖之以立者、';
_1Co15_2='尔若守之、而所信非虚、则由之得救、';
_1Co15_3='我以所受授尔、首焉者、即基督依经所载、为我罪而死、';
_1Co15_4='既葬、三日复起、亦依经言也、';
_1Co15_5='见于矶法、次见于十二使徒、';
_1Co15_6='又同时见于兄弟五百余人、其中虽有已寝者、然强半犹存焉、';
_1Co15_7='又见于雅各、见于诸使徒、';
_1Co15_8='卒见于我、如未及产期而生者、';
_1Co15_9='我乃使徒之微者、曾窘逐上帝会、不堪称为使徒也、';
_1Co15_10='我今为何如人、乃由上帝之恩、其恩施我非徒然也、我服劳越众、要非我也、上帝之恩偕我也、';
_1Co15_11='无论我与彼、如此宣之、尔曹亦如此信之、○';
_1Co15_12='既宣基督自死复起、何尔中有谓无死而复起者乎、';
_1Co15_13='若无死者复起、则基督未起、';
_1Co15_14='基督未起、则我之所宣乃虚、尔之信亦虚、';
_1Co15_15='死者不起、则上帝未尝起基督、而我证其起之、适为妄证于上帝、';
_1Co15_16='死者不起、则基督未尝见起、';
_1Co15_17='基督未起、则尔之信徒然、而尔仍在罪中矣、';
_1Co15_18='其宗基督而已寝者、亦沦亡焉、';
_1Co15_19='若我侪望于基督者、第在今生、则较众尤为可悯也、○';
_1Co15_20='然基督诚自死复起、为诸寝者先、先原文作初实之果';
_1Co15_21='既因乎人而致死、亦因乎人而致死者复起、';
_1Co15_22='盖如在亚当而众死、亦在基督而众复生、';
_1Co15_23='但各依其序、基督为先、次则属基督者、于其临格时也、';
_1Co15_24='基督既废诸政、诸权、诸能、付其国于父上帝、则末期至矣、';
_1Co15_25='盖基督必秉权、迨置诸敌于其足下、';
_1Co15_26='其终所灭之敌、即死也、';
_1Co15_27='经云、上帝服万有于其足下、既曰服万有、则服万有者不在其中也、明矣、';
_1Co15_28='万有既服之、则子亦服于服万有者、俾上帝为万有于万有之中、○';
_1Co15_29='不然、为死者受洗何为耶、若死者概不复起、则为之受洗何故也、';
_1Co15_30='且我侪何为恒冒险哉、';
_1Co15_31='兄弟乎、我于我主基督耶稣、因尔而夸者为誓、我乃日日死也、';
_1Co15_32='昔我于以弗所、若效常人鬬兽、有何益哉、若死者不见起、毋宁式饮式食、盖明日将死矣、';
_1Co15_33='勿受欺、滥交败善行、';
_1Co15_34='宜儆醒以行义、勿干罪、盖有不知上帝者、我言此以愧尔、○';
_1Co15_35='或问死者如何见起、以若何之体而来乎、';
_1Co15_36='愚哉、尔所播者、不死则不生、';
_1Co15_37='且所播者、非将有之体、或麦或他谷、惟粒耳、';
_1Co15_38='上帝随意赐体、种各有其体、';
_1Co15_39='形躯非一、有人兽禽鱼之别、';
_1Co15_40='有在天之体、有在地之体、在天者之荣、异于在地者、';
_1Co15_41='日有其荣、月有其荣、星有其荣、而此星之荣、异于彼星、';
_1Co15_42='死者复起亦然、播于必朽、起于不朽、';
_1Co15_43='播于辱而起于荣、播于弱而起于强、';
_1Co15_44='播乃血气之体、起则灵性之体、既有血气之体、亦有灵性之体、';
_1Co15_45='经云、始之亚当、成维生之魂、终之亚当、为赐生之灵、';
_1Co15_46='然属灵者非在先、属血气者在先、属灵者继之、';
_1Co15_47='先者本乎地而属土、后者乃本乎天、';
_1Co15_48='属土者如何、凡属土者亦如何、属天者如何、凡属天者亦如何、';
_1Co15_49='我侪既有属土者之状、亦将有属天者之状矣、○';
_1Co15_50='兄弟乎、我谓血气不能承上帝国、必朽不能承不朽、';
_1Co15_51='我以奥秘示尔、我侪不尽寝、乃将尽化、';
_1Co15_52='顷刻瞬息之间、于末次角响时则然、盖角将响、死者见起而不朽、而我侪化矣、';
_1Co15_53='此必朽者、将衣以不朽、此必死者、将衣以不死、';
_1Co15_54='必朽者既衣以不朽、必死者既衣以不死、所记死被消灭者之言、应矣、';
_1Co15_55='死乎、尔胜安在、死乎、尔锋安在、';
_1Co15_56='死之锋罪也、罪之权律也、';
_1Co15_57='感谢上帝、赐我侪由主耶稣基督得胜焉、';
_1Co15_58='故我所爱之兄弟、当贞固不摇、恒务主工、盖知尔曹之劳、于主非徒然也、';
_1Co16_1='论为圣徒捐金、如我所命加拉太诸会者、尔曹亦宜行之、';
_1Co16_2='每七日之首日、各量其所入而蓄之、免我来时始捐也、';
_1Co16_3='我至时、尔书所许者、我则遣之、俾携尔惠至耶路撒冷、';
_1Co16_4='我若宜往、彼则偕行、';
_1Co16_5='我经行马其顿时、则将诣尔、盖我欲经行马其顿也、';
_1Co16_6='或偕尔居、或度冬、我所欲往、得尔送行、';
_1Co16_7='今我不欲途间见尔、若主许之、则望与尔偕居几时耳、';
_1Co16_8='但我将寓以弗所、迨至五旬节、';
_1Co16_9='盖大而有效之门、开于我前、而敌者益多焉、○';
_1Co16_10='若提摩太至、尔宜顾之、俾其无惧、因彼务主工如我然、';
_1Co16_11='毋轻视之、惟送之安然前行以就我、我俟彼与诸兄弟偕来、';
_1Co16_12='至于兄弟亚波罗、我力劝其同诸兄弟就尔、但此时彼不欲来、得间必至、○';
_1Co16_13='宜儆醒立于信、刚毅如丈夫、';
_1Co16_14='凡事以爱而行、○';
_1Co16_15='兄弟乎、尔知司提反家、乃亚该亚初实之果、且专事圣徒者、';
_1Co16_16='我劝尔曹顺服如是之人、及凡同作同劳者、';
_1Co16_17='我喜司提反、福徒拿都、亚该古来、以其补尔之不逮也、';
_1Co16_18='缘彼已慰尔我之心、如此人者、尔宜识之、○';
_1Co16_19='亚西亚诸会问尔安、亚居拉百基拉与在其家之会、缘主切问尔安、';
_1Co16_20='诸兄弟问尔安、尔宜接吻维圣、互相问安、○';
_1Co16_21='我保罗手书问尔安、';
_1Co16_22='若有不爱主者、其人可诅、我主临矣、';
_1Co16_23='愿主耶稣基督之恩偕尔、';
_1Co16_24='我宗基督耶稣之爱偕尔众、阿们、';
_2Co1_1='由上帝旨、为基督耶稣使徒保罗、及兄弟提摩太、书达哥林多上帝会、与遍亚该亚诸圣徒、';
_2Co1_2='愿恩惠平康、由我父上帝、与主耶稣基督归尔、○';
_2Co1_3='祝颂上帝、我主耶稣基督之父、即怜悯之父、赐诸慰之上帝、';
_2Co1_4='彼慰我于诸难中、致我能以其慰我者、慰诸难中之人、';
_2Co1_5='盖如基督之苦、曾溢于我、我之慰亦由基督而溢也、';
_2Co1_6='我或受难、乃为尔之慰与救、我或受慰、亦为尔之慰、致能恒忍尔我同受之苦、';
_2Co1_7='我所望于尔者坚矣、知尔既同受苦、亦同受慰、';
_2Co1_8='兄弟乎、我欲尔知、我在亚西亚遭难、见压特甚、势不克胜、至绝生望、';
_2Co1_9='自拟必死、致不自恃、惟恃起死者之上帝、';
_2Co1_10='昔拯我于危亡、今亦拯我、且望其复拯我焉、';
_2Co1_11='尔曹亦以祈祷助我、致为我由多人得恩、因而感谢者亦多矣、○';
_2Co1_12='夫我侪所以夸者、乃良心为证、即以上帝所赋之圣与诚、为人于世、非恃形躯之智、惟恃上帝之恩、于尔曹为尤甚、';
_2Co1_13='我之所书无他、乃尔所读所识者、冀尔至终识之、';
_2Co1_14='如尔中固有识我者、以我为荣、犹我于我主耶稣临格之日、以尔为荣焉、○';
_2Co1_15='我既信此、夙欲就尔、俾复获益、';
_2Co1_16='且由尔适马其顿、复自马其顿就尔、得尔送行、往于犹太、';
_2Co1_17='我有斯意、岂轻躁乎、我之所拟、岂徇情而有是是非非乎、';
_2Co1_18='上帝乃诚信、我所语尔者、非或是或非也、';
_2Co1_19='我与西拉提摩太、在尔中所宣上帝子耶稣基督、亦非或是或非、在彼惟是而已、';
_2Co1_20='盖上帝所许者、在彼皆是、故亦皆诚、俾上帝由我侪而得荣、';
_2Co1_21='今坚立尔我于基督中、且以膏膏我者、上帝也、';
_2Co1_22='又以印印我、赐圣神为质于我衷、○';
_2Co1_23='我吁上帝以我心作证、我不适哥林多者、宽容尔也、';
_2Co1_24='此非制尔信、乃助尔乐、盖尔以信而立矣、';
_2Co2_1='我意已决、不复以忧就尔、';
_2Co2_2='我若令尔忧、则我所令忧者而外、孰令我乐乎、';
_2Co2_3='昔特书此、恐我来时、当使我乐者、反令我忧、盖我深信尔众以我之乐为乐也、';
_2Co2_4='昔我哀痛迫切、不胜涕泣、以书遗尔、非令尔忧、乃使尔知我爱尔甚也、○';
_2Co2_5='傥有使之忧者、非第使我忧、亦略使尔众忧、曰略者、不欲深责之也、';
_2Co2_6='若人受罚于众、已足矣、';
_2Co2_7='尔宁赦之、慰之、免彼殷忧、而至沈溺、';
_2Co2_8='故劝尔曹、当显其爱于彼焉、';
_2Co2_9='为此我曾遗书、欲知尔曹凡事承顺之征、';
_2Co2_10='尔所赦者、我亦赦之、我若有所赦、乃缘尔于基督前赦之、';
_2Co2_11='免撒但取便于我、盖其诡谋、我侪非不知也、○';
_2Co2_12='我为基督福音、至特罗亚、由主为辟厥门、';
_2Co2_13='因不遇兄弟提多、我心弗安、遂别其人、往马其顿、';
_2Co2_14='感谢上帝、常于基督中导我而奏凯、且由我随在显扬识彼之臭味、';
_2Co2_15='盖于上帝前、我在得救者及沦亡者中、为基督之馨香、';
_2Co2_16='于此为由死致死之臭味、于彼为由生致生之臭味、孰堪任此乎、';
_2Co2_17='我非似彼多人混上帝道、乃诚意由上帝、在上帝前基督中而言也、';
_2Co3_1='我岂复自荐乎、岂如他人需荐书与尔、抑取于尔乎、';
_2Co3_2='尔即我书、铭于吾心、众所知而读者、';
_2Co3_3='显为基督之书、由我著作、非书以墨、乃以维生上帝之神、非于石版、乃于心版、';
_2Co3_4='我侪由基督、对越上帝而具此信、';
_2Co3_5='非言自能有所揆度、我之能由上帝而已、';
_2Co3_6='使我克供新约之役、非恃文、乃恃灵、盖文致死、灵致生也、';
_2Co3_7='夫致死之役、文镌诸石、尚有其荣、因摩西之荣、以色列人不能注视其面、此荣乃暂耳、';
_2Co3_8='况属灵之役、其荣不更甚哉、';
_2Co3_9='若定罪之役为荣、则致义之役益荣矣、';
_2Co3_10='昔为荣者不足荣、因有超越之荣故也、';
_2Co3_11='盖暂存者若荣、则永存者更荣矣、○';
_2Co3_12='我有此望、故侃侃而言、';
_2Co3_13='非如摩西蒙帕于面、使以色列人不得直视暂存者之终、';
_2Co3_14='惟其心顽、迄今读旧约时、斯帕犹存、夫此帕因基督而废矣、';
_2Co3_15='越至于今读摩西书、帕蒙厥心、';
_2Co3_16='迨其归主、帕则去矣、';
_2Co3_17='夫主即神也、主神所在、乃得自由、';
_2Co3_18='我侪露面、得见主荣、如于镜中反照、则皆化为主像、由荣致荣、如出乎主、即圣神也、';
_2Co4_1='故我侪既蒙矜恤、而受此役、则不馁、';
_2Co4_2='弃愧耻之隐事、不行诡谲、不混上帝道、惟表彰真理、在上帝前质己于众衷、';
_2Co4_3='傥我福音有蔽、惟蔽于沦亡者、';
_2Co4_4='斯世之灵、盲彼不信者之心、使基督有荣之福音、光不之照、夫基督、上帝像也、';
_2Co4_5='我侪所宣非己、乃基督耶稣为主、己则缘耶稣为尔仆耳、';
_2Co4_6='盖命光由暗而照之上帝、已照我心、俾知上帝荣耀之光、即显于耶稣基督之面者也、○';
_2Co4_7='我侪有此宝、置于土器、致莫大之能、非由我、乃由上帝、';
_2Co4_8='我侪随在遇难、而不厄穷、颠连而不失望、';
_2Co4_9='窘逐而不遗、倾仆而不毙、';
_2Co4_10='身常任耶稣之死、致耶稣之生、亦显于我身、';
_2Co4_11='盖我之生也、恒为耶稣冒死、俾耶稣之生、于我必死之体而显、';
_2Co4_12='是则死在于我、生在于尔也、';
_2Co4_13='如经云、我信故言、我侪既有此信、亦因信而言也、';
_2Co4_14='盖知起耶稣者、亦必偕耶稣起我侪、引尔我谒见之、';
_2Co4_15='万事皆为尔曹、致恩因众而增、祝谢弥盛、以荣上帝、○';
_2Co4_16='故我不馁、外体虽坏、而内心日新、';
_2Co4_17='盖我暂而且微之苦、适成我侪隆重悠久之荣、';
_2Co4_18='以我侪非顾所见之事、乃不见之事、盖所见者暂、不见者久也、';
_2Co5_1='我知在地之幕若坏、则有由于上帝之室、非手所造、悠久于天、';
_2Co5_2='我处此则叹息、深慕自天之室以被体、';
_2Co5_3='傥得被之、不至裸裎矣、';
_2Co5_4='我尚处此幕、负重而叹息、非欲脱此、乃欲衣彼、致属死者见灭于生耳、';
_2Co5_5='备我得此者上帝也、且赐圣神为质、';
_2Co5_6='是故我常坦然、知居于身、则离乎主、';
_2Co5_7='盖我由信而行、非凭目睹、';
_2Co5_8='是以坦然、宁愿离身与主偕居、';
_2Co5_9='故或居或离、惟务为主悦纳、';
_2Co5_10='盖我众必显于基督座前、各依身之所行、或善或恶而受报、○';
_2Co5_11='我知主之可畏而劝人、我已显于上帝、亦望显于尔心、';
_2Co5_12='我不复自荐、第以因我而夸之故予尔、使可应对夸外貌不夸内心之人、';
_2Co5_13='我若狂、乃为上帝、若自制、则为尔曹、';
_2Co5_14='盖基督之爱策我矣、窃思一人为众死、则众已死、';
_2Co5_15='且其为众死、使生者不仍为己而生、乃为代之死而起者生也、';
_2Co5_16='今而后我侪不以貌识人、虽曾以貌识基督、今不复如此识之、';
_2Co5_17='是以在基督中者、乃为新造之人、旧事已逝、诸事更新矣、';
_2Co5_18='万事本乎上帝、藉基督使我与之复和、且以复和之职授我侪、';
_2Co5_19='即上帝于基督中、令世人与己复和、不以其咎归之、而以斯道付我焉、○';
_2Co5_20='是以我为基督使、犹上帝托我劝尔、我代基督求尔与上帝复和、';
_2Co5_21='彼无罪者、上帝使之代我而为罪、俾我由彼成上帝之义焉、';
_2Co6_1='我侪与主同劳者、劝尔勿徒受上帝恩、';
_2Co6_2='盖曰、我于见纳之时听尔、于拯救之日佑尔、今乃见纳之时、拯救之日矣、';
_2Co6_3='我概不碍人、免我职受谤、';
_2Co6_4='惟于诸事、自荐为上帝役、有若恒忍、患难、空乏、厄穷、';
_2Co6_5='受杖、系狱、遭乱、勤劳、不寝、不食、';
_2Co6_6='廉洁、知识、宽恕、仁慈、圣神之感、无伪之爱、';
_2Co6_7='真诚之道、上帝之能、义之干戈在于左右、';
_2Co6_8='或荣、或辱、或恶名、或令闻、似伪而真、';
_2Co6_9='似人不知而见知、似濒死而实生、似受谴而弗亡、';
_2Co6_10='似忧而常乐、似贫而富众、似无有而无不有、○';
_2Co6_11='哥林多人欤、我侪向尔、口启而心广矣、';
_2Co6_12='尔褊狭、非在我、乃在尔心耳、';
_2Co6_13='我语尔如子、宜广乃心以报我、○';
_2Co6_14='勿与不信者耦、盖义与不义、何为侣之有、光与暗、何相交之有、';
_2Co6_15='基督与恶者、何相契之有、信者与不信者、何与之有、';
_2Co6_16='上帝殿与偶像、何同之有、我侪乃维生上帝殿、如上帝曰、我将居其中、游其间、我为彼之上帝、彼为我民、';
_2Co6_17='故曰、尔宜出厥中而自别、勿扪不洁、我则纳尔、';
_2Co6_18='我将为尔父、尔为我子、此全能之主所言也、';
_2Co7_1='爱友乎、我侪既有此诸许、当洁己、尽去身心之污、畏上帝而成圣、○';
_2Co7_2='宜容纳我、我未尝枉人、未尝陷人、未尝欺人、';
_2Co7_3='我言此、非罪尔、盖我曾言、尔在我心、死生共之、';
_2Co7_4='我向尔言、侃侃然也、为尔大有矜夸、且于诸难之中、慰为之满、喜为之溢、○';
_2Co7_5='我至马其顿时、身无宁处、随在遭难、外有争、内有惧、';
_2Co7_6='然慰卑微者之上帝、以提多之至慰我矣、';
_2Co7_7='非第因其至、亦因其所受于尔之慰慰我、即以尔之恋慕忧伤、及为我热衷告我、令我益喜、';
_2Co7_8='昔我遗书使尔忧、虽曾悔之、今不悔矣、盖知此书令尔忧者暂耳、';
_2Co7_9='今我喜、非因尔忧、乃因尔由忧而生改悔、盖尔忧乃依上帝旨、致尔无所受损于我侪、';
_2Co7_10='夫依上帝旨而忧、则生改悔、以致得救、无后悔、惟斯世之忧则致死、';
_2Co7_11='试观尔依上帝旨而忧、生何如之殷勤、自诉、怨艾、恐惧、恋慕、热衷、谴责、尔于斯事、悉自表为洁矣、';
_2Co7_12='我虽以书遗尔、非因枉人者、亦非因枉于人者、惟令尔为我之殷勤显于尔中、在上帝前、';
_2Co7_13='缘此我侪受慰、且于是慰、因提多之喜而益喜、以其心为尔众而畅遂、';
_2Co7_14='我夸尔于提多者、今无愧矣、我所语尔者悉真、夸尔于彼者亦真、';
_2Co7_15='彼念尔众顺服、以恐惧战栗接纳之、则恋尔之情尤甚、';
_2Co7_16='我所喜者、凡事因尔而毅然也、';
_2Co8_1='兄弟乎、我以上帝所赐马其顿诸会之恩告尔、';
_2Co8_2='即屡试于难中而甚乐、且极贫而益彰施济之厚、';
_2Co8_3='我证其乐助、量力而过之、';
_2Co8_4='恳求我侪、俾其与于供事圣徒之恩、';
_2Co8_5='不第如我所望、且先献己于主、又遵上帝旨、献己于我侪、';
_2Co8_6='因此我劝提多、既于尔中肇行此惠、亦当毕之、';
_2Co8_7='尔于凡事、若信、若言、若知识、若殷勤、以及向我之爱既溢、则于此惠亦宜如是、';
_2Co8_8='我言此、非命尔、乃藉他人之勤恳、验尔仁爱之实、';
_2Co8_9='尔知我主耶稣基督之恩、彼原富、为尔而致贫、使尔由其贫而致富、';
_2Co8_10='我于此事、示以己意、乃尔之益、盖尔不第行之、亦定意倡之、已经年矣、';
_2Co8_11='今当成之、尔既乐此、则依尔之力以成之、';
_2Co8_12='盖人而乐为、则见纳、乃依所有、非依所无、';
_2Co8_13='非欲彼逸而尔艰、';
_2Co8_14='惟欲其均耳、今尔以有余补彼不足、后彼亦以有余补尔不足、是则均矣、';
_2Co8_15='经云、多者无余、寡者无乏、○';
_2Co8_16='惟谢上帝感提多心、俾同有为尔之殷勤、';
_2Co8_17='彼固受我之劝、且甚恳挚、自愿就尔、';
_2Co8_18='我侪遣一兄弟偕之、乃于福音见誉诸会者、';
_2Co8_19='不第此也、亦为诸会所选、与我同行、司理所捐之惠、以彰主荣、且表我侪之愿、';
_2Co8_20='免人以我司理多赀而咎我、';
_2Co8_21='盖我务善事、不第于主前、亦于人前、';
_2Co8_22='又遣一兄弟偕往、我于诸事、屡验其殷勤、今以笃信尔曹、而殷勤愈切、';
_2Co8_23='夫提多者、我侣也、为尔而同劳、二兄弟者、诸会之使、基督之荣也、';
_2Co8_24='故尔于诸会前、宜向之以彰尔爱、及我夸尔之证、';
_2Co9_1='论供事圣徒、毋庸书以遗尔、';
_2Co9_2='盖我知尔之愿、夸于马其顿人、言亚该亚人备之已经年、且尔之热衷、鼓舞多人矣、';
_2Co9_3='今我遣兄弟、使尔有备、如我所言、免我为尔之夸归于虚也、';
_2Co9_4='亦恐马其顿人偕来、见尔未备、致我因此笃信而启羞、尔则无待言矣、';
_2Co9_5='故拟须请兄弟先诣尔、使尔昔所允之惠、豫为之备、则显由于乐输、非由勉强也、○';
_2Co9_6='夫少稼少穑、多稼多穑、';
_2Co9_7='宜各随心志、毋忧毋强、盖上帝爱夫乐施者也、';
_2Co9_8='上帝能沛诸恩于尔、令尔万事恒足、溢于诸善、';
_2Co9_9='如经云、彼散财、彼济贫、其义永存、';
_2Co9_10='主赐种与播者、赐粮与食者、所赐者将倍尔所播之种、增尔行义之实、';
_2Co9_11='俾尔凡事富有、得以博施、致人由我侪而谢上帝、';
_2Co9_12='盖此供事之役、不第补圣徒之空乏、且因感谢之多、而得充裕也、';
_2Co9_13='彼由此役验尔、以尔承顺基督福音、博施于彼、且及于众、归荣上帝、';
_2Co9_14='亦以上帝在尔中之厚恩、恋慕乎尔、为尔祈祷、';
_2Co9_15='感谢上帝、以其恩赐、言不能罄也、';
_2Co10_1='我保罗晤对则卑、暌违则勇者、以基督之温柔和平劝尔、';
_2Co10_2='有以我为依血气而行者、我决意以勇待之、求尔勿使我于晤对时、以待若人者待尔、';
_2Co10_3='我虽行于血气、非凭血气而战、';
_2Co10_4='盖我之战具、非属血气、乃上帝视为有能、破诸坚垒、';
_2Co10_5='举凡计谋及矜高、阻人识上帝者、我悉败之、虏诸心志、降服基督、';
_2Co10_6='且已设备、俟尔尽服、将谴责诸悖逆者、';
_2Co10_7='尔观外貌乎、若有自恃属基督者、其再思之、如彼属基督、我侪亦然、';
_2Co10_8='主赐我权、乃建尔、非覆尔、我虽过夸、亦无所愧焉、';
_2Co10_9='我言此、免似以书惊尔、';
_2Co10_10='或谓我书严厉、晤对时、则身柔言鄙、';
_2Co10_11='然若人当思、暌违时书言如何、晤对时所行亦若是、';
_2Co10_12='有自誉者、我不敢与之匹、与之较、其人自相度、自相较、不智也、';
_2Co10_13='但我侪不逾量而夸、惟依上帝所分我之限量、及乎尔者、';
_2Co10_14='我非逾乎量如不及尔者然、盖我宣基督福音已及乎尔、';
_2Co10_15='我不以他人之功逾量而夸、惟望尔信增益、则我于尔中、依我限量而见重、致能昌盛、';
_2Co10_16='使福音宣于尔地之外、而不以他人限量内已成之事而夸、';
_2Co10_17='夸者宜以主而夸、';
_2Co10_18='盖见纳者非自誉、乃主所誉也、';
_2Co11_1='愿尔姑容我愚、尔诚容我、';
_2Co11_2='我以上帝之眷恋、眷恋于尔、盖我已聘尔于一夫、如贞女以献于基督也、';
_2Co11_3='惟恐尔心偏邪、顿失向基督之纯洁、如夏娃为蛇诡诱者然、';
_2Co11_4='设来者别宣一耶稣、非我所宣者、或尔别受一灵、非昔所受者、或别承一福音、非昔所承者、尔容之可也、';
_2Co11_5='我自谓不亚于至大使徒、';
_2Co11_6='我言虽鄙、而智则不然、乃凡事向尔而显之于众、';
_2Co11_7='我自居卑、致尔高举、传尔以上帝福音而无值、此为罪乎、';
_2Co11_8='我夺他会之值、以为尔役、';
_2Co11_9='偕尔时乏于用、未累一人、自马其顿来之兄弟、补我所乏、我凡事自守、不至累尔、终必自守、';
_2Co11_10='我衷基督之诚、于亚该亚境内、无人阻我此夸也、';
_2Co11_11='何也、我不尔爱耶、上帝知之焉、';
_2Co11_12='但我所行者、终必行之、以绝机于寻机者、使其所夸无异于我、';
_2Co11_13='若辈乃伪使徒、行事诡谲、貌为基督使徒、';
_2Co11_14='原无足怪、盖撒但亦貌为光明之使、';
_2Co11_15='其役貌为义役、非大事也、其报必依其所行、○';
_2Co11_16='我复有言、人勿以我为愚、若然、仍当以愚纳我、俾我稍以自夸、';
_2Co11_17='此言、非主命也、乃若愚者自信而夸、';
_2Co11_18='既有多人依形躯而夸、则我亦夸矣、';
_2Co11_19='尔既为智、于愚者则欣然容之、';
_2Co11_20='人若仆尔、噬尔、虏尔、侮尔、批尔、尔则容之、';
_2Co11_21='我言此、乃卑己、如尝懦弱、但人所毅然、我亦毅然、斯言有若愚也、';
_2Co11_22='彼希伯来人乎、我亦然、彼以色列人乎、我亦然、彼亚伯拉罕之裔乎、我亦然、';
_2Co11_23='彼基督之役乎、我则逾之、此言若狂、盖我多勤劳、多系狱、数被箠楚、屡濒于死、';
_2Co11_24='受犹太人鞭者五、每四十减一、';
_2Co11_25='杖责者三、石击者一、舟坏者三、一日夜在深海、';
_2Co11_26='屡经跋涉、危于河、危于寇、危于同族、危于异邦、危于邑、危于野、危于海、危于伪兄弟、';
_2Co11_27='劳而苦、屡废寝、饥而渴、屡绝食、寒而裸、';
_2Co11_28='此外、更有日集于我者、即为诸会之虑也、';
_2Co11_29='谁弱而我不弱乎、谁踬而我心不如焚乎、';
_2Co11_30='我若必夸、则夸我弱、';
_2Co11_31='永颂之上帝、主耶稣之父、知我不诳、';
_2Co11_32='在大马色亚哩达王之邑宰、严守其城以捉我、';
_2Co11_33='我乃自牖、以筐缒垣而脱之、';
_2Co12_1='我自夸固无益、不得已也、惟言主之显象启示耳、';
_2Co12_2='我识一人宗基督者、十四年前、见摄至三重天、或于身、或不于身、我不知、上帝知之、';
_2Co12_4='又知若人见摄至乐园、闻莫能言之言、人所不宜道者、或于身、或不于身、我不知、上帝知之、';
_2Co12_5='我为若人夸、不为己夸、惟夸我弱、';
_2Co12_6='即夸亦不为愚、以我所言者真也、但我自戒、恐人拟我、过其所见所闻于我者、';
_2Co12_7='且以启示莫大之故、恐我自高过甚、加刺于我身、即撒但之役击我、免我自高过甚也、';
_2Co12_8='我为此求主者三、使之去我、';
_2Co12_9='主曰、吾之恩、于尔足矣、吾之能、于弱者而成全之、故我欣然、宁夸我弱、使基督之能庇我也、';
_2Co12_10='我为基督、以荏弱、凌辱、空乏、窘逐、厄穷为喜、盖我弱时则强焉、○';
_2Co12_11='我为愚矣、缘尔逼我、盖我当为尔所举、我虽不足数、而不亚于至大使徒、';
_2Co12_12='我为使徒之证、即以恒忍、行异迹奇事殊能于尔中、';
_2Co12_13='尔何事不及他会耶、惟我不累尔而已、此不韪、请恕我、○';
_2Co12_14='今我欲就尔者三、亦不累尔、以我所求者尔也、非尔所有也、盖子不必为亲蓄、乃亲为子焉、';
_2Co12_15='我为尔灵、欣然委身尽己矣、我愈爱尔、而愈鲜见爱乎、';
_2Co12_16='或云我虽不累尔、而以诡计取尔、';
_2Co12_17='夫我遣人就尔、岂因之赚尔乎、';
_2Co12_18='我劝提多就尔、亦遣一兄弟偕之、提多岂赚尔乎、我侪非同一神、而履一迹乎、○';
_2Co12_19='尔尚意我向尔自诉、然我在基督中上帝前而言也、爱友乎、所言悉以建尔、';
_2Co12_20='我恐至时、见尔不副我所望、而尔见我亦不副尔所望、或有争鬬、媢嫉、忿怒、朋党、毁谤、隐刺、妄夸、混乱、';
_2Co12_21='又恐我再至时、上帝卑我于尔前、我将为彼干罪诸人、未改悔其污秽淫乱邪侈之行者而忧也、';
_2Co13_1='我将三就尔、证以二三人之口、而所言悉定、';
_2Co13_2='昔我先言之、今虽暌违、仍先言之、如二次觌面时然、即告彼素干罪者、及其余人、迨我复来、必不恕之、';
_2Co13_3='盖尔乃求基督由我而言之据、夫基督向尔非弱也、乃于尔衷有能也、';
_2Co13_4='昔彼因弱被钉十架、然由上帝之能而生、我侪亦与之俱弱、然由上帝向尔之能、必将与之俱生、';
_2Co13_5='尔宜自审止于信否、亦宜自验、岂不自知耶稣基督在尔衷乎、否则尔为见弃者矣、';
_2Co13_6='我冀尔知、我侪非见弃者、';
_2Co13_7='我求上帝、俾尔所行无恶、非欲显我见纳、惟欲尔为善、虽视我如见弃者亦可、';
_2Co13_8='盖我侪不能拒真理、乃辅真理、';
_2Co13_9='我弱而尔强、我则喜、所求者尔之完全也、';
_2Co13_10='我暌违时书此、俾晤对时无事严厉、依主赐我之权以建立、非倾覆也、○';
_2Co13_11='余则问诸兄弟安、愿尔完全安慰、同心辑和、则仁爱平康之上帝必偕尔、';
_2Co13_12='宜接吻维圣、互相问安、';
_2Co13_13='诸圣徒问尔安、';
_2Co13_14='愿主耶稣基督之恩、上帝之爱、圣神之感通、偕尔众焉、';
_Gal1_1='保罗为使徒、非本诸人、亦非由人、乃由耶稣基督、及自死而起之之父上帝也、';
_Gal1_2='与偕我之诸兄弟、书达加拉太诸会、';
_Gal1_3='愿恩惠平康、由父上帝、及我主耶稣基督归尔、';
_Gal1_4='耶稣为我罪捐己、拯我脱此恶世、乃依我父上帝旨也、';
_Gal1_5='愿荣归之、爰及世世、阿们、○';
_Gal1_6='上帝以基督恩召尔、我怪尔离之若此之速、而别从福音、';
_Gal1_7='此非福音也、乃扰尔者、欲纷更基督福音耳、';
_Gal1_8='或我侪、或天使、若宣福音于尔、异乎我所宣者、则宜见诅、';
_Gal1_9='我昔言之、今复言之、若有人宣福音于尔、异乎尔所受者、则宜见诅、';
_Gal1_10='今我欲取信于人乎、抑欲取信于上帝乎、或求悦于人乎、若仍悦人、则非基督仆矣、○';
_Gal1_11='我告兄弟、我所宣之福音、非徇人也、';
_Gal1_12='盖我非受之于人、亦未学之、乃由耶稣基督之启示、';
_Gal1_13='尔闻我昔在犹太教所行者、窘逐上帝会实甚、而残贼之、';
_Gal1_14='且于犹太教有所进益、超越同族之年相若者多人、于我列祖遗传、尤为热衷、';
_Gal1_15='然自母胎甄别我、以恩召我之上帝、';
_Gal1_16='乐以其子启示我衷、使宣之于异邦、我即不谋于有血气者、';
_Gal1_17='亦不上耶路撒冷、见先我为使徒者、乃往亚拉伯、后返大马色、○';
_Gal1_18='越三载、乃上耶路撒冷访矶法、与之同居旬有五日、';
_Gal1_19='其余使徒、除主之弟雅各、皆未之见、';
_Gal1_20='今书与尔者、于上帝前无诳也、';
_Gal1_21='厥后、我入叙利亚基利家境、';
_Gal1_22='在犹太属基督之诸会、尚未谋面、';
_Gal1_23='第闻素窘逐我侪者、今宣昔所残贼之道、遂因我而荣上帝焉、';
_Gal2_1='越十四年、我与巴拿巴复上耶路撒冷、亦携提多、';
_Gal2_2='乃依启示而往、且以我在异邦所宣福音告之、惟私陈于有令闻者、免我前后奔驰为徒然也、';
_Gal2_3='偕我之提多、希利尼人也、未尝强之受割、';
_Gal2_4='因有私引之伪兄弟潜入、窥我侪于基督耶稣所得之自由、欲仆我侪、';
_Gal2_5='我未尝一时服而让之、为使福音之真、恒存尔中、';
_Gal2_6='至于有名望者、无论何如人、与我无涉、盖上帝不以貌视人、彼有名望者、无所增益于我、';
_Gal2_7='反乎此、既见主托我宣福音于未受割者、亦犹托彼得宣于已受割者、';
_Gal2_8='盖感彼得为使徒于受割者、亦感我为使徒于异邦、';
_Gal2_9='且知赐我之恩、雅各矶法约翰、人所视为柱石者、则施右手相交之礼、于我及巴拿巴、俾适异邦而彼往受割者、';
_Gal2_10='惟欲我侪顾念贫者、我亦殷勤为是也、○';
_Gal2_11='然矶法至安提阿、我面诤之、以其干咎也、';
_Gal2_12='盖有自雅各来者、未至时、彼与异邦人同食、及至、则退而自别、畏受割者也、';
_Gal2_13='其余之犹太人、亦相率为伪、甚至巴拿巴亦受其诱、而效尤焉、';
_Gal2_14='我见其行不端、不依福音之真、遂于众前语之曰、尔犹太人也、所行既如异邦人、非如犹太人、胡为强异邦人如犹太人乎、';
_Gal2_15='夫我侪本犹太人、非异邦罪人、';
_Gal2_16='既知人之见义、非由行律、乃由信耶稣基督、则信乎耶稣基督、俾由信而见义、不由行律、盖无人由行律而见义也、';
_Gal2_17='我侪于基督而求见义、仍不免为罪人、则基督岂为罪之役乎、非也、';
_Gal2_18='我若复建素所毁者、则自表为干律者矣、';
_Gal2_19='盖我由律已死于律、致得生于上帝、';
_Gal2_20='我已与基督同钉十架、而我尚生、非我也、基督生于我中也、今我生于形躯者、乃因信而生、即信上帝子爱我而为我捐己者也、';
_Gal2_21='我不虚上帝之恩、盖义若由律、则基督之死为徒然矣、';
_Gal3_1='愚哉加拉太人、谁蛊惑尔乎、耶稣基督之钉十架、已明著于尔目前矣、';
_Gal3_2='我试问尔、尔受圣神、由行律乎、抑由闻而信乎、';
_Gal3_3='尔若是之愚乎、尔始之以圣神、今乃成之以形躯乎、';
_Gal3_4='尔徒受若许之苦乎、果徒然乎、';
_Gal3_5='夫施尔以圣神、且行异能于尔中者、由行律乎、抑由闻而信乎、';
_Gal3_6='如亚伯拉罕信上帝、遂视为义以归之、';
_Gal3_7='尔宜知之、凡由乎信者、乃亚伯拉罕之裔也、';
_Gal3_8='且经豫知、上帝将使异邦由信见义、遂豫宣福音于亚伯拉罕云、诸邦将缘尔获福、';
_Gal3_9='是由乎信者、得与有信之亚伯拉罕同获福矣、';
_Gal3_10='凡由行律者皆服诅、记有之、不恒于律之所载而悉行者见诅、';
_Gal3_11='无人于上帝前、因律见义也、明矣、盖义者将由信而生、';
_Gal3_12='夫律非本乎信、惟行之者于斯而生也、';
_Gal3_13='基督已赎我侪脱律之诅、以其为我侪服诅、记有之、凡悬于木者见诅也、';
_Gal3_14='致亚伯拉罕之福在基督耶稣者、临及异邦、俾我侪由信而得所许之圣神、○';
_Gal3_15='兄弟乎、我依常情而言、人之约既定、则无得增减之、';
_Gal3_16='夫所许者、乃指亚伯拉罕及其裔而言、不曰诸裔、如指多人、惟指一人、且曰尔裔、即基督也、';
_Gal3_17='我谓上帝豫立之约、非四百三十年后之律所能废、使所许者为虚、';
_Gal3_18='若嗣业由律、则不复由许、但上帝曾以许赐之亚伯拉罕矣、';
_Gal3_19='然则律何为耶、乃为罪而设、待受许之裔至、且由天使于中保之手而订、';
_Gal3_20='夫中保非一人之中保、惟上帝乃一也、';
_Gal3_21='然则律与上帝之许相反乎、非也、若赐以能致生之律、则义诚由律矣、';
_Gal3_22='但经囿万有于罪中、俾所许由信耶稣基督而赐诸信者、○';
_Gal3_23='然信未著之先、我侪拘守律下、且为所囿、以俟信之将显焉、';
_Gal3_24='如是、律为我侪之塾师、引就基督、俾由信而见义、';
_Gal3_25='但信既著、不复在塾师之下矣、';
_Gal3_26='盖尔曹由信、咸为上帝子、即赖基督耶稣也、';
_Gal3_27='凡受洗归基督者、已衣基督也、';
_Gal3_28='无分犹太希利尼、为奴自主、或男或女、盖尔曹于基督耶稣中、皆为一也、';
_Gal3_29='若属基督、则为亚伯拉罕裔、依所许而为嗣子矣、';
_Gal4_1='我谓嗣子虽为全业之主、童蒙时无异于仆、';
_Gal4_2='服于保傅及家宰、待父所定之期、';
_Gal4_3='我侪童蒙时、亦役于斯世之小学、';
_Gal4_4='届期、上帝遣其子、由女而生、在于律下、';
_Gal4_5='以赎律下之人、使我侪得为子之分、';
_Gal4_6='既为子、上帝遣厥子之神、入我侪之心、呼曰、阿爸父也、';
_Gal4_7='如是、尔不复为仆、乃为子也、既为子、则由上帝而为嗣矣、○';
_Gal4_8='昔尔不识上帝、役于本非神者、';
_Gal4_9='今既知之、更为上帝所知、何反向劣弱空乏之小学、复欲为之役乎、';
_Gal4_10='尔乃守日月节年、';
_Gal4_11='我为尔惧、恐我为尔徒劳矣、○';
_Gal4_12='兄弟乎、我求尔如我、盖我已如尔、尔未尝枉我、';
_Gal4_13='尔知我昔以形躯之弱、宣福音于尔、';
_Gal4_14='且我形躯有所试尔、而尔不之嫌、不之弃、乃接我如上帝之使、如基督耶稣、';
_Gal4_15='尔当时之禧庆安在、我为尔证、若能为之、即抉目予我、亦所愿也、';
_Gal4_16='然则我以真理告尔、反成仇乎、';
_Gal4_17='夫彼为尔热衷、非善也、乃欲间尔、使尔为彼热衷、';
_Gal4_18='凡于善事而热衷、斯为善、不独我与尔同在时也、';
_Gal4_19='小子乎、我复为尔劬劳、待基督成形于尔衷、';
_Gal4_20='今我欲偕尔而易我言、盖我为尔游移也、○';
_Gal4_21='尔愿服律者其告我、尔不闻律乎、';
_Gal4_22='记有之、亚伯拉罕有二子、一婢出、一自由者出、';
_Gal4_23='婢所出者、依形躯而生、自由所出者、乃由应许、';
_Gal4_24='斯为寓言、盖二女乃二约、一出自西乃山、所生者为仆、夏甲是也、';
_Gal4_25='夫夏甲者、乃亚拉伯之西乃山、犹今之耶路撒冷也、盖彼与其诸子为仆、';
_Gal4_26='惟在上之耶路撒冷乃自由、我众之母也、';
_Gal4_27='记有之、不妊不产者宜喜乐、未劬劳者宜欢呼、盖茕独者较有夫者、子更多也、';
_Gal4_28='兄弟乎、我侪如以撒、因应许而为子、';
_Gal4_29='昔依形躯而生者、窘逐依圣神而生者、今亦如是、';
_Gal4_30='然经云何、曰、逐婢及其子、盖婢之子、不得与自由者之子共嗣业也、';
_Gal4_31='兄弟乎、我侪非婢之子、乃自由者之子也、';
_Gal5_1='基督既释我侪、而得自由、故宜坚立、勿再负为仆之轭、';
_Gal5_2='我保罗语尔、若受割、则基督于尔无益、';
_Gal5_3='我复证之、凡受割者、宜行全律、';
_Gal5_4='尔欲由律见义者、乃绝于基督、而陨于恩矣、';
_Gal5_5='盖我侪以神由信、而待所望之义、';
_Gal5_6='于基督耶稣中、或割或否、皆无益、惟以爱而行之信有益、';
_Gal5_7='昔尔所趋者善矣、谁阻尔不顺真理乎、';
_Gal5_8='其所劝导、非出于召尔者、';
_Gal5_9='少许之酵、发全团矣、';
_Gal5_10='我缘主深信尔无异志、但扰尔者、不论何人、必服其鞫、';
_Gal5_11='兄弟乎、若我尚宣割礼、何至犹见窘逐乎、若然、则十架之窒碍已泯矣、';
_Gal5_12='彼乱尔者、何若自阉为愈也、○';
_Gal5_13='兄弟乎、尔蒙召得自由、然勿以自由为形躯之机、惟以爱相供役、';
_Gal5_14='盖全律一言以蔽之、曰爱邻如己、';
_Gal5_15='若尔相吞噬、恐相沦亡、尔其慎之、○';
_Gal5_16='我故谓尔当依圣神而行、则不纵形躯之欲、';
_Gal5_17='盖形躯之欲御乎神、神御形躯、二者相敌、俾尔不行其所欲行、';
_Gal5_18='尔若为神所导、则不在律下矣、';
_Gal5_19='夫形躯之行、乃显然者、即淫乱、污秽、邪侈、';
_Gal5_20='拜像、巫术、结仇、争鬬、忌恨、忿怒、衅隙、朋党、异端、';
_Gal5_21='媢嫉、沈湎、荒宴等类、今我告尔、如昔所言、凡行此者、必不得承上帝国也、';
_Gal5_22='惟圣神之果、乃仁爱、喜乐、和平、恒忍、慈惠、良善、忠信、';
_Gal5_23='温柔、节制、如此者、无律禁之、';
_Gal5_24='且属基督耶稣者、已以形躯及其情欲、钉于十架矣、○';
_Gal5_25='我侪若依圣神而生、宜依圣神而行、';
_Gal5_26='勿尚虚荣、相激相嫉、';
_Gal6_1='兄弟乎、若人偶蹈愆尤、尔曹属圣神者、宜以温柔之心规正之、且宜自顾、恐亦见试、';
_Gal6_2='宜互相任劳、以尽基督之律、';
_Gal6_3='无而为有者、是自欺也、';
_Gal6_4='宜各验己行、则所夸者在己、不在他人、';
_Gal6_5='盖必各任己任也、○';
_Gal6_6='学道者、宜以财物供教者、';
_Gal6_7='勿受惑、上帝不受侮也、盖所播者为何、所获者亦为何、';
_Gal6_8='播于形躯者、将由形躯而获败坏、播于圣神者、将由圣神而获永生、';
_Gal6_9='宜行善勿倦、若不颓惫、届期将获矣、';
_Gal6_10='设或有机、则宜行善于众、而于信者之家为尤切、○';
_Gal6_11='视我达尔之手书、字体何其大也、';
_Gal6_12='凡欲以形躯矜饰者、强尔受割、特恐为基督之十架受窘逐耳、';
_Gal6_13='盖彼受割者、己不守律、惟欲尔受割、致彼因尔形躯而夸、';
_Gal6_14='然我无所夸、惟夸我主耶稣基督之十架耳、由是、世于我已钉十架、我于世亦然、';
_Gal6_15='盖受割与否、皆无足重、惟新造者而已、';
_Gal6_16='凡依此准绳而行者、愿平康矜恤临之、暨上帝之以色列民焉、○';
_Gal6_17='今而后人毋扰我、盖我身佩耶稣之印记也、○';
_Gal6_18='兄弟乎、愿我主耶稣基督之恩在尔衷、阿们、';
_Eph1_1='由上帝旨、为基督耶稣使徒保罗、书达以弗所诸圣徒、及忠信于基督耶稣者、';
_Eph1_2='愿恩惠平康、由我父上帝、及主耶稣基督归尔、○';
_Eph1_3='祝颂上帝、我主耶稣基督之父、曾由基督、祝我以在天属神之诸福、';
_Eph1_4='即如创世之先、由基督选我侪、俾在其前圣而无玷、';
_Eph1_5='依厥善旨、以爱豫定我侪、由耶稣基督得为其子、';
_Eph1_6='致赞其恩之荣、即于其爱子中乐赐我侪者、';
_Eph1_7='我侪于彼因其血而得赎、即罪之赦、依上帝洪恩也、';
_Eph1_8='此恩、乃上帝以诸智诸识溢于我者、';
_Eph1_9='示我以厥旨之奥秘、循其善意、乃于彼中所定者、';
_Eph1_10='迨期满时、在天在地之万有、悉统一于基督、';
_Eph1_11='我侪于彼亦得为业、乃依己旨行万事者所豫定、';
_Eph1_12='致使其荣、因我侪先于基督有望者、得颂赞焉、';
_Eph1_13='尔于彼既闻真道、即救尔之福音、且信之、则受所许圣神之印、';
_Eph1_14='此乃我侪嗣业之质、迨上帝之业见赎、其荣则得颂赞、';
_Eph1_15='故我闻尔于主耶稣之信、向诸圣徒之爱、';
_Eph1_16='则为尔感谢不已、祈祷时常念及尔、';
_Eph1_17='俾我主耶稣基督之上帝、有荣之父、赐尔明智与启示之灵、以识上帝、';
_Eph1_18='心目克明、俾知尔蒙其召所望何如、彼于诸圣徒之业、其荣之丰富何如、';
_Eph1_20='且于我诸信者、其能之浩大何如、乃依其能力运行于基督中、即自死起之之时、使坐其右于天、';
_Eph1_21='超乎诸执政者、秉权者、有能者、宰治者、及凡有名者、不第今世、亦在来世、';
_Eph1_22='且服万有于其足下、使为万有之首于教会、';
_Eph1_23='教会为其体、乃充乎万有者之所充也、';
_Eph2_1='且尔曹素以罪愆而死、';
_Eph2_2='从斯世之俗而行、服在空乘权之君、即今运行于悖逆者之灵、';
_Eph2_3='我侪亦尝出入其中、徇形躯之情、行身心之欲、本为服怒之辈、如他人然、';
_Eph2_4='但上帝富有矜恤、以浩大之爱爱我、';
_Eph2_5='于我侪因过而死时、偕基督而苏我、尔之得救、乃由恩耳、';
_Eph2_6='且于基督耶稣、使我侪与之同起、亦同坐于天、';
_Eph2_7='致由彼所施我侪之慈惠、彰其厚恩于后世焉、';
_Eph2_8='盖尔以恩得救、由信非由己、乃上帝所赐也、';
_Eph2_9='非由乎行、免人自矜、';
_Eph2_10='盖我侪乃上帝之工、受造于基督耶稣中、致行善行、乃上帝所豫定、使我侪行之者也、○';
_Eph2_11='故当记忆、尔昔以形躯为异邦人、彼于形躯由人手所谓割者、谓尔为无割者、';
_Eph2_12='当时尔与基督相隔、与以色列民相异、外乎应许诸约、无有所望、在世无有上帝、';
_Eph2_13='今则于基督耶稣、尔曹素为远者、以基督血而得近、';
_Eph2_14='彼为我侪之和、毁其间之藩篱、使二者为一、';
_Eph2_15='且于其形躯废厥仇雠、即诫命之律载于条例者、致于彼中、以二者造一新人而致和、';
_Eph2_16='又以十架诛厥仇雠、联二者为一体、复和于上帝、';
_Eph2_17='遂来宣和平于尔远者及近者、';
_Eph2_18='盖我二者由彼、因一神而谒父、';
_Eph2_19='如是、尔曹不复为外人、为客旅、乃与圣徒同籍、为上帝之眷属、';
_Eph2_20='建于使徒先知之基、基督耶稣为屋隅之首石、';
_Eph2_21='诸宇于彼中结构、渐成主之圣殿、';
_Eph2_22='尔曹亦共被建、为上帝之居所、藉圣神而居焉、';
_Eph3_1='缘此、我保罗因尔异邦人、为基督耶稣之囚、';
_Eph3_2='若尔闻上帝为尔之故、赐我颁恩之职、';
_Eph3_3='我由启示得识奥秘、如前所略书者、';
_Eph3_4='尔曹读之、可知我洞悉基督之奥秘、';
_Eph3_5='先世未尝示人、今则以神启示圣徒及先知矣、';
_Eph3_6='即异邦人同为嗣子、同其肢体、且由福音共与所许、在基督耶稣中者、';
_Eph3_7='我为福音之役、乃依上帝所赐之恩、此恩乃依其能之功用而赐我也、';
_Eph3_8='我在圣徒中、乃微之又微者、尚蒙此恩、俾以基督莫测之富有、宣诸异邦、';
_Eph3_9='令众咸知此颁布之奥秘、即历世隐于创造万有之上帝者、';
_Eph3_10='致在天诸执政者、操权者、今由教会知上帝智备万殊、';
_Eph3_11='乃依其永旨、在我主基督耶稣中所定者、';
_Eph3_12='于彼也、我侪由信而果敢、毅然而谒上帝、';
_Eph3_13='故我求尔、勿以我为尔受难而疲惫、斯乃尔荣、○';
_Eph3_14='缘此、我屈膝于父前、';
_Eph3_15='即在天在地诸家、所由得名者、';
_Eph3_16='求依其荣之富有、俾由厥神、以其能而刚健乃衷、';
_Eph3_17='致基督因信而居尔心、使尔根基于爱、';
_Eph3_18='得与诸圣徒克识其长阔高深、';
_Eph3_19='且知基督莫测之爱、得乎上帝所充者而充焉、○';
_Eph3_20='夫上帝能行者、越乎我侪所求所思、依其运行于我侪之能也、';
_Eph3_21='愿在教会、亦在基督耶稣、以荣归之、永世靡暨、阿们、';
_Eph4_1='故我为主被囚者劝尔、所行宜称乎所蒙之召、';
_Eph4_2='悉以谦逊、温柔恒忍、以爱相恕、';
_Eph4_3='以和平相维系、务守圣神之合一、';
_Eph4_4='体一、神一、如尔蒙召之望为一、';
_Eph4_5='主一、信一、洗一、';
_Eph4_6='上帝一、为众人之父、超乎众、贯乎众、在众中者也、';
_Eph4_7='然我侪蒙恩、各依基督所赐之量、';
_Eph4_8='故曰、其上升时、则俘所虏、而颁赉于人、';
_Eph4_9='夫既云上升、岂非曾降于地下乎、';
_Eph4_10='降者即高升于诸天、以充万有者也、';
_Eph4_11='其所赐者、有使徒、先知、宣道者、及牧师、教师、';
_Eph4_12='为欲成全圣徒、致役事之工、建基督之体、';
_Eph4_13='以至我众合一于信、及识上帝子、得为成人、造乎基督充溢之量、';
_Eph4_14='致不复为童稚、荡漾于诸教之风、受人诡谲欺惑之术、';
_Eph4_15='惟须居爱崇实、万事渐长于彼、彼乃元首、即基督也、';
_Eph4_16='由彼全体结构联络、百节相承、各依其功用而运动、俾之滋长、而自建于爱、○';
_Eph4_17='故我言之、且缘主切言之、尔之所行、毋复志意虚妄、如异邦人然、';
_Eph4_18='彼心思蒙昧、外乎上帝之生、因其无知而心顽也、';
_Eph4_19='既失其良、徇于邪侈、贪行诸污、';
_Eph4_20='尔学基督则不然、';
_Eph4_21='尔果闻之、且依耶稣之真、由之受教、';
_Eph4_22='尔于夙习之行、宜脱旧人、即以欺罔之欲、而自败者、';
_Eph4_23='心志亦宜更新、';
_Eph4_24='且衣以新人、乃肖上帝、由真理之圣与义而造者也、○';
_Eph4_25='故当去诳、与人言皆以其诚、盖我侪互相为肢也、';
_Eph4_26='怒勿干罪、勿衔怒至日落、';
_Eph4_27='勿与魔以间、';
_Eph4_28='窃者勿复窃、宁服劳、手作善工、得以济乏、';
_Eph4_29='秽言勿出口、惟于人之所需、以善言建之、致恩及听者、';
_Eph4_30='勿贻上帝之圣神忧、尔乃由之受印、以至赎日者、';
_Eph4_31='凡荼毒、忿怒、怨恨、喧哗、讪谤、并诸暴很、宜悉去之、';
_Eph4_32='彼此仁慈、矜恤、赦宥、如上帝由基督赦宥尔也、';
_Eph5_1='故尔当效上帝、如爱子然、';
_Eph5_2='又当以爱而行、如基督爱我侪、为之舍己、为供为祭、献于上帝、以为馨香、';
_Eph5_3='惟淫乱及污秽贪婪、尔中言之亦不可、乃圣徒所宜也、';
_Eph5_4='淫词、浮言、戏谑、皆非所宜、宁祝谢耳、';
_Eph5_5='盖尔诚知淫者、污者、及贪婪与拜像同者、皆不得嗣业于基督、暨上帝之国、';
_Eph5_6='勿为人之虚言所欺、缘此、上帝之怒、临于悖逆之人、';
_Eph5_7='故勿与之同群、';
_Eph5_8='尔素为暗、今宗主而为光、当如光明之人而行、';
_Eph5_9='夫光明之实、即在诸善与义与诚也、';
_Eph5_10='宜审主之所悦、';
_Eph5_11='毋与无实之暗行、宁责之、';
_Eph5_12='盖彼之隐行、言之辱矣、';
_Eph5_13='凡事之受责者、以光而显、盖凡显者光也、';
_Eph5_14='故曰、寐者宜寤、自死而起、基督将照尔矣、○';
_Eph5_15='慎顾尔行、勿若无智、乃若有智、';
_Eph5_16='宜惜光阴、时日邪慝故也、';
_Eph5_17='勿为愚、务悉主旨、';
_Eph5_18='勿酗酒而荡检、惟充以圣神、';
_Eph5_19='以诗、以歌、以灵赋、互相酬答、口唱心和以向主、';
_Eph5_20='凡事以我主耶稣基督之名、恒谢父上帝、';
_Eph5_21='当寅畏基督、而相顺服、○';
_Eph5_22='妇当服夫、如服主然、';
_Eph5_23='盖夫为妇首、如基督为教会首、亦为全体之救者、';
_Eph5_24='教会服基督、妇凡事服夫、亦宜如是、';
_Eph5_25='夫当爱妇、如基督爱教会、为之舍己、';
_Eph5_26='欲使之为圣、由水之洗、以道洁之、';
_Eph5_27='立之己前、为有荣者、毫无瑕皱等疵、乃圣而无玷也、';
_Eph5_28='如是、夫宜爱妇如己身、爱妇即爱己也、';
_Eph5_29='从未有自恶己身者、惟保养之、煦妪之、如基督之于教会然、';
_Eph5_30='盖我侪为其体之肢也、';
_Eph5_31='是以人离父母、胶漆其妻、二者成为一体、';
_Eph5_32='此奥秘大矣、我言之、乃指基督与教会也、';
_Eph5_33='然尔曹各宜爱妇如己、妇亦宜敬畏其夫、';
_Eph6_1='子女当缘主顺从父母、斯乃善也、';
_Eph6_2='敬尔父母、此为寓许之首诫、';
_Eph6_3='俾尔畅遂、享寿于世、';
_Eph6_4='父勿激子女之怒、惟依主之训勉、而鞠育之、○';
_Eph6_5='仆当畏惧战栗、以忠心顺尔形躯之主、如于基督然、';
_Eph6_6='勿第以目前服役、若取悦于人者、惟如基督之仆、由心而行上帝之旨、';
_Eph6_7='欣然服役、如于主、非于人、';
_Eph6_8='盖知或为仆、或自主、必各依其所行之善、受报于主、';
_Eph6_9='主之待仆、亦当如是、勿恐吓之、盖知彼与尔之主在天、不以貌视人也、○';
_Eph6_10='此外、当赖主及其权能而刚健、';
_Eph6_11='衣上帝全备铠甲、克御魔之诡谲、';
_Eph6_12='盖我侪所与战者、非血气之人、乃诸执政者、掌权者、及此暗世之君、并天际之恶灵、';
_Eph6_13='当取上帝全备铠甲、俾克守御于艰难之日、迨诸事既成而卓然、';
_Eph6_14='故宜屹立、腰束以诚、胸护以义、';
_Eph6_15='以和平福音为所备之履、而著于足、';
_Eph6_16='又取信以为盾、能悉灭恶者之火箭、';
_Eph6_17='且取救济之冑、及圣神之剑、即上帝道也、';
_Eph6_18='以诸祈祷吁恳、感于圣神而恒求、于此儆醒不倦、为诸圣徒祈、';
_Eph6_19='亦为我祈、使我于启口时、毅然阐明福音之奥秘、';
_Eph6_20='缘此、我为缧绁中之使者、俾得侃侃而言、如所当言、○';
_Eph6_21='我所爱之兄弟推基古、乃于主为忠役者、彼将悉以我事告尔、';
_Eph6_22='为此我特遣之就尔、令尔知我景况、且慰尔心、○';
_Eph6_23='愿平康与爱与信、由父上帝、及主耶稣基督归尔、';
_Eph6_24='凡于我主耶稣基督、有不朽之爱者、愿恩惠偕尔焉、';
_Phl1_1='耶稣基督之仆保罗提摩太、书达腓立比属基督耶稣之诸圣徒、及诸监督执事、';
_Phl1_2='愿恩惠平康、由我父上帝、及主耶稣基督归尔、○';
_Phl1_3='我每怀念尔、则谢我上帝、';
_Phl1_4='为尔众祈时、恒欣然而求、';
_Phl1_5='缘尔自始迄今、共与福音、';
_Phl1_6='我深信肇善工于尔曹者、必成之、以迄耶稣基督之日、';
_Phl1_7='我如是念尔众、宜也、盖尔在我心、以尔于我缧绁中、及辩证福音之际、尔与我共与乎恩也、';
_Phl1_8='我体耶稣基督之心、恋慕尔众、上帝为之证、';
_Phl1_9='我所祈者、使尔之爱、于知识通达而愈充溢、';
_Phl1_10='致能验至善、纯粹无疵、迄于基督之日、';
_Phl1_11='由耶稣基督、充乎义之实、致荣与颂归于上帝、○';
_Phl1_12='兄弟乎、我欲尔知我所遭之事、适以广福音之传、';
_Phl1_13='致我缘基督而受之缧绁、遍扬于御营、以及各方、';
_Phl1_14='且使宗主之兄弟、多因我缧绁、益毅然宣上帝道而无惧、';
_Phl1_15='夫宣基督、有出于媢嫉纷争者、亦有出于善意者、';
_Phl1_16='此则出于爱、知我之立、乃为辩福音也、';
_Phl1_17='彼则出于树党、非诚也、欲增我缧绁之苦耳、';
_Phl1_18='然则何如乎、无论或伪或诚、基督是宣、我则乐之、且终乐之、';
_Phl1_19='盖我知此、由尔祈祷、及所赐耶稣基督之神、终必使我得救、';
_Phl1_20='依我之企望、一无所愧、而毅然如常、今无论生死、惟使基督丕显于我躬、';
_Phl1_21='盖我之生也、乃为基督、死亦有益、';
_Phl1_22='若生于形躯、成我功果、则不知当何择也、';
_Phl1_23='盖我迫于二者之间、欲离而与基督偕在、是为愈美、';
_Phl1_24='但居于形躯、为尔之故为尤要、';
_Phl1_25='既深信此、则知我必仍存、且与尔众同居、致尔进益而乐于道、';
_Phl1_26='俾尔缘基督耶稣而夸者、因我而溢、以我复与尔同在也、';
_Phl1_27='惟尔处世、须合乎基督之福音、使我或就尔、或离尔、得闻尔事、即尔坚立于一心一志、为福音之道而战、';
_Phl1_28='概毋为敌所惊、其表彰也、于彼则为败亡、于尔则为救济、乃由上帝也、';
_Phl1_29='盖因基督赐尔、不第信之、亦为之受苦、';
_Phl1_30='尔有战争、乃如昔所见于我、今所闻于我者也、';
_Phl2_1='若于基督有何慰藉、于爱有何抚绥、于圣神有何感通、有何仁慈矜悯、';
_Phl2_2='则宜同意同爱、心合志一、以充我乐、';
_Phl2_3='概勿树党、勿尚虚荣、惟自卑、视人愈于己、';
_Phl2_4='勿各顾己事、亦宜顾人之事、';
_Phl2_5='以基督耶稣之心为心、';
_Phl2_6='彼原有上帝之状、不以匹上帝为强取、';
_Phl2_7='乃虚己取仆之状、成人之形、';
_Phl2_8='既有人之式、又屈己、承顺至死、甚而死于十架、';
_Phl2_9='故上帝跻之至高、锡以超乎万名之名、';
_Phl2_10='使在天在地、及在地下者、闻耶稣之名、无膝不屈、';
_Phl2_11='无口不称耶稣基督为主、以荣父上帝焉、○';
_Phl2_12='爱友乎、尔素承顺、不惟于我同在时、即今暌违、益宜畏惧战栗、以成尔之救济、';
_Phl2_13='盖尔之志与行、皆上帝循其善意、施于尔衷也、';
_Phl2_14='尔凡所行、毋私议、毋争辩、';
_Phl2_15='俾尔纯粹无疵、为上帝子、无瑕于邪逆之世、显为烛世之光、';
_Phl2_16='彰明维生之道、俾我可夸于基督之日、以我所趋所劳、非徒然也、';
_Phl2_17='若以尔信之祭祀与供奉、我被灌奠其上、我亦乐之、且与尔众同乐、';
_Phl2_18='尔亦当乐之、且与我同乐焉、○';
_Phl2_19='我缘主耶稣、冀速遣提摩太就尔、俾知尔事、以慰我心、';
_Phl2_20='盖我无同心之人、诚虑尔事、';
_Phl2_21='因众皆惟己是谋、非耶稣基督之事也、';
_Phl2_22='尔知提摩太之征验、即与我共役于福音、犹子之于父、';
_Phl2_23='故视我事如何、冀即遣之、';
_Phl2_24='且我赖主、冀亦速往、';
_Phl2_25='但我意必遣以巴弗提就尔、彼乃我之兄弟、与我同劳同伍、为尔之使、且供我所需者、';
_Phl2_26='彼乃恋慕尔众、因尔闻其病、则忧甚、';
_Phl2_27='彼果病濒死、上帝恤之、不惟于彼、亦于我也、免我忧而复忧、';
_Phl2_28='是以遣之愈切、使尔复见之而喜、我忧亦少解、';
_Phl2_29='尔宜缘主欣然纳之、且尊重如是之人、';
_Phl2_30='盖彼因基督之工而濒死、不恤其生、以补尔事我之不逮、';
_Phl3_1='兄弟乎、我犹有言、宜缘主而乐、书此遗尔、我不惮烦、尔则安固、';
_Phl3_2='务慎犬类、及行恶者、损割者、';
_Phl3_3='盖我侪以上帝之神而崇拜、于基督耶稣而夸诩、不恃乎形躯、是乃受割者也、';
_Phl3_4='虽然、我亦有可恃于形躯者、若他人以形躯为可恃、则我尤可恃矣、';
_Phl3_5='我生八日而受割、属以色列裔、便雅悯支、世为希伯来人、依律则为法利赛人、';
_Phl3_6='依热衷则窘逐教会、依律中之义、则无间然、';
_Phl3_7='但昔于我为益者、我缘基督以之为损、';
_Phl3_8='我诚以万事为损、因识我主基督耶稣为更美、且为彼已损失万事、视为粪土、致可得乎基督、而恒在其中、';
_Phl3_9='非以自乎律者为己之义、乃由信基督之义、即以信而自乎上帝者、';
_Phl3_10='俾知基督、与其复起之能、并与其苦、而效其死、';
_Phl3_11='庶可造乎自死之复起、';
_Phl3_12='非谓我既得既成矣、惟趋进、庶可获基督耶稣所以获我者也、';
_Phl3_13='兄弟乎、我不以为既获、惟专一、忘乎后而奋乎前、';
_Phl3_14='趋向标准、致得上帝自上而召之赏、在基督耶稣中者、';
_Phl3_15='故凡我中之完人、宜怀此志、若有异志、上帝亦将以此示尔、';
_Phl3_16='惟我侪所已及者、宜依此而行焉、○';
_Phl3_17='兄弟乎、尔宜效我、且视依我模楷而行者、';
_Phl3_18='盖我屡告尔、今又涕泣告尔、多有所行、与基督十架为敌者也、';
_Phl3_19='彼以口腹为神、以己辱为荣、以世情为念、终必沦亡、';
_Phl3_20='夫我侪之籍在天、由此我亦俟乎救者、即主耶稣基督也、';
_Phl3_21='彼将依其能服万有归己之功用、化我侪卑贱之体、如其荣耀之体焉、';
_Phl4_1='是以我所爱所慕之兄弟、为我之乐、为我之冕、我所爱者乎、宜坚立于主、○';
_Phl4_2='我劝友阿爹氏、循都基氏、宜宗主有同心、';
_Phl4_3='又求我之真侣、助此二妇、以其昔与我及革利免、并其余之同劳、协力于福音、名录于维生之书者、○';
_Phl4_4='宜恒乐于主、我复言之、尔其乐哉、';
_Phl4_5='尔之温良、宜表于众、主伊迩矣、';
_Phl4_6='概勿忧虑、惟于万事、以祈祷、吁恳、称谢、陈述所求于上帝、';
_Phl4_7='上帝之和平、超乎人意、将于基督耶稣中、守卫尔心尔志、○';
_Phl4_8='兄弟乎、我犹有言、凡真实、端重、公义、清洁、可爱者、可称者、或有何德何誉、尔宜念之、';
_Phl4_9='尔所学所受、所闻所见于我者、皆宜行之、则平康之上帝必偕尔焉、○';
_Phl4_10='我于主乐甚、因尔念我之心复萌、尔素有志于此、但乏机耳、';
_Phl4_11='我言此、非因缺乏之故、盖我已学、随遇而安、';
_Phl4_12='我知所以处贫贱、亦知所以处富厚、随在随事、或饱或饥、或丰或歉、我悉谙练之矣、';
_Phl4_13='我赖增我力者、事事克为、';
_Phl4_14='虽然、尔与我患难、善矣、';
_Phl4_15='腓立比人乎、尔亦知于福音之始、我去马其顿时、授受之事、他会无与、惟尔而已、';
_Phl4_16='盖我在帖撒罗尼迦时、尔遣人供我所需、一而再矣、';
_Phl4_17='我非求赠、乃求结实繁多、以益于尔、';
_Phl4_18='我有诸物、充溢矣、饶足矣、盖由以巴弗提受尔来物、为馨香可纳之祭、乃上帝所悦者、';
_Phl4_19='我上帝将充裕尔之所需、依其荣之富有、在基督耶稣中者、';
_Phl4_20='愿荣归于我父上帝、爰及世世、阿们、○';
_Phl4_21='问安于属基督耶稣之众圣徒、偕我之诸兄弟问尔安、';
_Phl4_22='众圣徒问尔安、该撒之家属、尤为致意、○';
_Phl4_23='愿我主耶稣基督之恩在尔衷焉、';
_Col1_1='由上帝旨、为耶稣基督使徒保罗、与兄弟提摩太、';
_Col1_2='书达歌罗西众圣徒之忠诚兄弟、在基督中者、愿恩惠平康、由我父上帝归尔、○';
_Col1_3='我侪恒为尔祈祷、谢上帝我主耶稣基督之父、';
_Col1_4='盖闻尔于基督耶稣之信、及向诸圣徒之爱、';
_Col1_5='因尔有望存之于天、即尔昔于福音之真道所闻者、';
_Col1_6='此已及尔、亦犹遍及天下、结实而增益、与在尔中无异、自尔闻之之日、而诚知上帝恩也、';
_Col1_7='如尔学于我所爱之同仆以巴弗、彼缘我侪为基督忠役、';
_Col1_8='且以尔由圣神之爱告我、○';
_Col1_9='故我侪自闻之之日、为尔祈祷不已、俾尔充诸灵智灵识、洞悉其旨、';
_Col1_10='致所行合乎主、尽悦其意、于诸善工结实、于识上帝增益、';
_Col1_11='又依其有荣之权力、以诸能益尔能、俾于诸事、久耐、恒忍、喜乐、';
_Col1_12='且谢天父、使我侪堪与诸圣徒、同得光明之业、';
_Col1_13='彼已拯我脱夫幽暗之权、迁于爱子之国、';
_Col1_14='我侪由之得赎、即罪得赦也、';
_Col1_15='彼乃莫能见之上帝像、为凡受造者之首生、';
_Col1_16='盖万有本之而造、在天在地、有形无形、或位或权、或执政者、或有能者、皆由之而造、且归之焉、';
_Col1_17='彼先万有、万有本之而立、';
_Col1_18='教会乃身、彼为首、为元始、自死而首生、致为万事倡、';
_Col1_19='盖父喜以诸丰盛寓于其中、';
_Col1_20='且由之使万有复和于己、乃以其十架之血而致和、在地在天者皆然、';
_Col1_21='夫尔素以恶行、为异为敌于心、';
_Col1_22='今因其身之死、致尔复和、维圣、无疵、无咎、荐于其前、';
_Col1_23='惟在尔恒于信、植基而固之、不移乎尔所闻福音之望、即宣于天下万人、我保罗为其役者也、○';
_Col1_24='今我缘尔受苦则喜、且为基督之身即教会、以我身补基督患难之不足耳、';
_Col1_25='我已立为教会之役、乃依上帝为尔所授之职、遍宣其道、';
_Col1_26='即历世历代所隐之奥秘、而今显于圣徒者、';
_Col1_27='上帝乐以此奥秘之荣之富、示之异邦、即基督在尔衷、为有荣之望也、';
_Col1_28='我侪宣之、以诸智劝人训人、俾得荐之、完全于基督中、';
_Col1_29='我亦为此勤劳、依上帝之功用而尽力、乃以其大能行于我衷者焉、';
_Col2_1='盖我欲尔知、我为尔与在老底嘉之人、及凡未觌我面者、如何尽力、';
_Col2_2='俾其心受慰、以爱相联、颖悟充实而致富有、克知上帝之奥秘、即基督也、';
_Col2_3='凡智慧知识之宝藏、皆韫于彼、';
_Col2_4='我言此、免人以巧言诱尔、';
_Col2_5='盖我身虽暌违、心则偕尔、喜见尔笃信基督、秩然有序也、○';
_Col2_6='尔既承受主基督耶稣、亦宜由之而行、';
_Col2_7='且于彼也、深根而建造、坚立于信、如尔昔所受之教、而溢于祝谢焉、○';
_Col2_8='慎之哉、勿为人之理学虚诬所虏、即依人之遗传、世之小学、不依基督也、';
_Col2_9='盖上帝性体之充盛、悉寓其身、';
_Col2_10='彼为诸政诸权之首、尔曹亦由之而得充盛、';
_Col2_11='且于彼受割、非以手所行者、乃由基督之割、而革情欲之身、○';
_Col2_12='盖以洗礼与之同葬、亦与之同起、由于信上帝之功用、即自死而起之者也、';
_Col2_13='尔曹素以愆尤、与未割之情欲而死、上帝亦使尔曹与彼同苏、悉赦尔之愆尤、';
_Col2_14='涂抹绳我之券、即所载诸仪文以敌我者也、于焉除之、钉之十架、';
_Col2_15='且虏诸政诸权、明徇于众、而奏凯焉、○';
_Col2_16='是以勿因饮食、节期、月朔、安息日、被人拟议、';
_Col2_17='此皆后事之影、其形乃属基督、';
_Col2_18='勿容人以故作谦卑、崇拜天使、夺尔之赏、彼拘于己见、徇其情欲而自矜、';
_Col2_19='不固持元首、夫元首、乃全体所由、以节以维、而得资助联络、以上帝之长而长也、○';
_Col2_20='尔曹既与基督同死、以绝世之小学、胡为从乎世、服于仪文乎、';
_Col2_21='如谓勿执、勿尝、勿扪、';
_Col2_22='是皆依人所命所教、用之必败、';
_Col2_23='似有智慧之名、实以私意崇拜、故作谦卑、刻苦其身、究无所益、以克形躯之餍也、';
_Col3_1='尔曹既与基督同起、宜求上焉者、即基督所在、坐上帝右、';
_Col3_2='故所志者、宜在上、勿在下、';
_Col3_3='盖尔已死、尔之生与基督共藏于上帝、';
_Col3_4='基督为我之生、及其显著、尔亦将共显于荣中、○';
_Col3_5='故当灭尔在地之肢体、即淫乱、污秽、邪情、恶欲、及贪婪、夫贪婪与拜像一也、';
_Col3_6='缘此、上帝之怒、临诸悖逆之人、';
_Col3_7='尔曹昔生于斯、亦尝出入其间、';
_Col3_8='今宜去一切忿怒、暴戾、很毒、谤讟、秽言、';
_Col3_9='彼此勿诳、以尔已脱旧人与其行、';
_Col3_10='而衣新人、乃日新以致知、依造之者之像、';
_Col3_11='在彼无分希利尼、犹太、割与不割、夷人、狄人、为奴、自主、惟基督为万有于万有之中也、○';
_Col3_12='尔乃上帝所选、圣而见爱者、故宜存矜悯之心、仁慈、谦逊、温柔、恒忍、';
_Col3_13='傥彼此有衅、则宜相容、相恕、如主恕尔然、';
_Col3_14='此外尚以仁爱、乃完全之维系也、';
_Col3_15='俾基督之和、主于尔心、尔为此蒙召为一体、亦宜感谢、';
_Col3_16='当以基督之道充实尔衷、智慧俱备、以诗、以歌、以灵赋、相教相戒、中心感恩、以颂上帝、';
_Col3_17='凡所言所行、悉宜以主耶稣名为之、且由之谢父上帝焉、○';
_Col3_18='妇宜服夫、是乃宗主所宜也、';
_Col3_19='夫宜爱妇、勿苛遇之、';
_Col3_20='子女宜凡事顺尔父母、是乃宗主见悦者也、';
_Col3_21='父勿激子女、恐其气馁、';
_Col3_22='仆宜凡事顺尔形躯之主、非以目前之服役、如取悦于人者、惟专诚畏主焉、';
_Col3_23='凡所为者、皆宜由心而行、如向主、非向人、';
_Col3_24='盖知嗣业之赏、由主而得、尔所事者、主基督也、';
_Col3_25='夫行非义者、必反受非义、而无所偏视也、';
_Col4_1='主宜以公平待仆、知在天尔亦有主也、○';
_Col4_2='祈祷惟恒、于此儆醒而感谢、';
_Col4_3='且为我侪祈祷、俾上帝辟道之门、得言基督之奥秘、我为此而受缧绁也、';
_Col4_4='令我阐发之、如所当言、';
_Col4_5='尔于外人、当以智而行、光阴是惜、原文作补赎光阴';
_Col4_6='言惟温和、如调以盐、则知所以应对人矣、○';
_Col4_7='凡我之事、推基古将告尔、彼乃可爱之兄弟、于主为忠信之役、与我同为仆者、';
_Col4_8='缘此、我遣之就尔、俾知我事、且慰尔心、';
_Col4_9='并偕阿尼西母、彼乃忠信可爱之兄弟、尔之同侪也、二人将以斯地之事、悉告于尔、○';
_Col4_10='我同囚之亚里达古、及巴拿巴之甥马可、俱问尔安、论此马可、尔已受命、彼若就尔、当接纳之、';
_Col4_11='并有耶数、又名犹十都者、亦问尔安、是皆受割者、惟此三人为上帝国与我同劳、而慰我心焉、';
_Col4_12='尔之同侪、基督耶稣之仆以巴弗、问尔安、彼恒为尔竭力祈祷、使尔树立成全、得悉上帝之旨、';
_Col4_13='彼为尔曹、及在老底嘉希拉波立之众、厥劳甚多、我可为之证也、';
_Col4_14='可爱之医士路加、及底马问尔安、';
_Col4_15='尔宜问在老底嘉诸兄弟、与宁法及其家中之会安、';
_Col4_16='此书既读于尔中、亦令读于老底嘉之会、而尔亦读来自老底嘉之书、';
_Col4_17='寄语亚基布、慎其所受于主之职而尽之、○';
_Col4_18='我保罗手书问尔安、宜念我之缧绁、愿恩惠偕尔焉、';
_1Ts1_1='保罗、西拉、提摩太、书达帖撒罗尼迦之会、在父上帝及主耶稣基督中者、愿恩惠平康归尔 、○';
_1Ts1_2='我侪为尔众恒谢上帝、祈祷间念及尔、';
_1Ts1_3='于我父上帝前、恒念尔之以信而行、以爱而劳、以望我主耶稣基督而忍、';
_1Ts1_4='上帝所爱之兄弟、我知尔蒙选矣、';
_1Ts1_5='因我之福音达尔、不第以言、乃以能、以圣神、且以充实之信、尔亦知我侪在尔中为尔为何如人、';
_1Ts1_6='且尔效我侪、亦效主、于多难中、以圣神之乐而受道、';
_1Ts1_7='致为在马其顿亚该亚诸信者之模楷、';
_1Ts1_8='盖主之道、自尔声闻于外、不第于马其顿亚该亚、且尔于上帝之信、随在播扬、我侪无庸有言、';
_1Ts1_9='盖彼自言、我如何入于尔中、尔如何弃像而归上帝、以事生且真之上帝、';
_1Ts1_10='俟其子自天降临、即其自死起之耶稣、拯我侪脱将来之震怒者也、';
_1Ts2_1='兄弟乎、尔知我侪昔入尔中、非徒然也、';
_1Ts2_2='我侪于腓立比受苦受辱、乃尔所知、然赖我上帝、在窘迫中与尔侃侃言上帝之福音、';
_1Ts2_3='盖我之劝诲、非出于谬、非出于污、非以诡谲、';
_1Ts2_4='惟上帝既鉴我、福音是托、遂如是而言、非悦乎人、乃悦乎鉴我心之上帝也、';
_1Ts2_5='我侪从无谄谀、乃尔所知、亦未掩饰贪婪、上帝为之证、';
_1Ts2_6='虽为基督使徒、可令人崇敬、然未求荣于尔、亦未求荣于人、';
_1Ts2_7='惟温柔于尔中、犹乳媪煦妪其子、';
_1Ts2_8='我侪既如是恋慕尔、愿予尔者、不第上帝之福音、亦己之生命、因尔为我所深爱也、';
_1Ts2_9='兄弟乎、尔念我劳苦、昼夜操作、免累尔中一人、以宣上帝福音于尔、';
_1Ts2_10='我侪向尔信者所行、如何以圣以义、无疵可摘、尔与上帝证之、';
_1Ts2_11='尔亦知我侪如何视尔各人、劝勉、安慰、指证、犹父之于子、';
_1Ts2_12='致尔行合乎上帝、即召尔入其国、而与其荣者也、○';
_1Ts2_13='是以我谢上帝不辍、因尔由我闻上帝道而纳之、非如人道、乃上帝道、是诚上帝道运行于尔信者之中也、';
_1Ts2_14='兄弟乎、尔尝效犹太属基督耶稣之上帝会、以尔受苦于同族、犹彼于犹太人也、';
_1Ts2_15='犹太人杀主耶稣及诸先知、又窘逐我侪、不悦于上帝、且敌众人、';
_1Ts2_16='禁我侪语于异邦人、使之得救、常盈厥罪、而震怒临之、至乎其极矣、○';
_1Ts2_17='兄弟乎、我侪暂违尔、乃以面、非以心、殷勤益切、甚愿见尔、';
_1Ts2_18='故我保罗一再欲就尔、而撒但阻我、';
_1Ts2_19='夫我侪所望所乐、及所夸之冕为何、非尔于我主耶稣降临时、得在其前乎、';
_1Ts2_20='盖尔乃我之荣、我之乐也、';
_1Ts3_1='故我不能复忍、愿独留于雅典、';
_1Ts3_2='遣我兄弟提摩太、于基督福音为上帝役者、以坚尔曹、为尔之信而慰尔、';
_1Ts3_3='免有人为诸苦所摇、盖尔自知分定于此也、';
_1Ts3_4='我偕尔时、豫告我侪将受难、后果如是、尔所知也、';
_1Ts3_5='缘此、我不能复忍、遣人欲知尔信、恐为试者所惑、而我徒劳、';
_1Ts3_6='今提摩太自尔返、报我嘉音、言尔之信与爱、且常缅怀我、切愿见我、如我于尔然、';
_1Ts3_7='兄弟乎、故我于诸颠沛患难中、因尔之信而受慰、';
_1Ts3_8='尔若坚立主中、我则生矣、';
_1Ts3_9='我在上帝前、为尔所乐之乐、将何以答谢上帝乎、';
_1Ts3_10='昼夜切求、愿见尔面、以补尔信之不逮、○';
_1Ts3_11='愿我父上帝、与我主耶稣、导我以坦途就尔、';
_1Ts3_12='又愿主俾尔之相爱、益而充之、且及于众、如我于尔然、';
_1Ts3_13='致坚尔心、圣而无间、在我父上帝前、于我主耶稣偕其诸圣者而临之时焉、';
_1Ts4_1='兄弟乎、我犹有言、因主耶稣、求尔劝尔、依尔素受于我者、当如何而行、悦乎上帝、既行之、则宜增益之、';
_1Ts4_2='尔知我由主耶稣以何诫授尔、';
_1Ts4_3='夫尔成圣戒淫、乃上帝之旨、';
_1Ts4_4='欲尔各知以圣以尊、自安其室、';
_1Ts4_5='毋纵欲、犹不识上帝之异邦人、';
_1Ts4_6='勿逾闲、欺乃兄弟、凡如此者、主必报之、如我昔所告尔而证之也、';
_1Ts4_7='盖上帝召我、非致污、乃成圣、';
_1Ts4_8='故拒之者非拒人、乃拒赐圣神之上帝也、○';
_1Ts4_9='至于爱兄弟、无庸书以示尔、因尔自受教于上帝、而相爱矣、';
_1Ts4_10='且行于遍马其顿之兄弟、但我劝尔、宜增益之、';
_1Ts4_11='又当恬静是务、己事是图、手自操作、一如我命、';
_1Ts4_12='俾正尔行以向外人、致无匮乏、○';
_1Ts4_13='兄弟乎、至于已寝者、我不欲尔不知、免尔忧伤、如无望者然、';
_1Ts4_14='若信耶稣死而复起、则宗耶稣而寝者、上帝亦将引与俱来、';
_1Ts4_15='我以主言告尔、迨主临时、我侪之生存者、不先乎已寝者、';
_1Ts4_16='盖主将以大呼、与天使长之声、及上帝之角、自天而降、则宗基督而死者必先起、';
_1Ts4_17='厥后我侪之生存者、将偕彼众见摄于云际、迎主于天空、遂与主永偕矣、';
_1Ts4_18='故尔宜以此言相慰也、';
_1Ts5_1='兄弟乎、论及时期、无庸书以示尔、';
_1Ts5_2='盖尔详知、主之日至、如夜间之盗、';
_1Ts5_3='人方谓平康稳固、灭亡突及之、如产难之及于妊妇、而莫能避也、';
_1Ts5_4='兄弟乎、尔非在暗中、致是日如盗袭尔、';
_1Ts5_5='尔皆为属光之人、属昼之人、我侪不由于夜、或于暗也、';
_1Ts5_6='勿如众寝、宜儆醒节制、';
_1Ts5_7='盖寝者寝于夜、醉者醉于夜、';
_1Ts5_8='但我侪既属昼、则宜节制、以信与爱为胸镜、以得救之望为兜鍪、';
_1Ts5_9='上帝豫定我侪、非致于怒、乃由我主耶稣基督而得救、';
_1Ts5_10='彼为我死、使我或寤或寝、偕彼而生、';
_1Ts5_11='故宜彼此劝慰、互相建立、如尔所行、○';
_1Ts5_12='兄弟乎、我求尔、凡在尔中勤劳、且为主治尔警尔者、尔其识之、';
_1Ts5_13='因其所为、深爱而极重之、亦当彼此和辑、';
_1Ts5_14='我劝兄弟、妄者警之、怯者励之、弱者扶之、宽以待众、';
_1Ts5_15='慎勿以恶报恶、惟彼此恒趋于善、且及于众、';
_1Ts5_16='喜乐靡暨、';
_1Ts5_17='祈祷不辍、';
_1Ts5_18='凡事感谢、此乃上帝之旨、由基督耶稣及于尔者也、';
_1Ts5_19='毋熄圣神、';
_1Ts5_20='毋藐豫言、';
_1Ts5_21='考验诸事、惟善是执、';
_1Ts5_22='诸恶是戒、○';
_1Ts5_23='愿平康之上帝、使尔纯圣、保全尔灵与心与身、于我主耶稣基督降临之日、悉无可责、';
_1Ts5_24='召尔者乃诚、必践其言、○';
_1Ts5_25='兄弟乎、为我侪祈祷、○';
_1Ts5_26='宜接吻惟圣、问诸兄弟安、';
_1Ts5_27='我因主命尔、读此书于诸兄弟、○';
_1Ts5_28='愿我主耶稣基督之恩偕尔曹、';
_2Ts1_1='保罗、西拉、提摩太、书达帖撒罗尼迦之会、在我父上帝及主耶稣基督中者、';
_2Ts1_2='愿恩惠平康、由父上帝、及主耶稣基督归尔、○';
_2Ts1_3='兄弟乎、我为尔恒谢上帝、宜也、因尔之信弥长、彼此之爱益增、';
_2Ts1_4='致我侪于上帝诸会、以尔为夸、缘尔在窘逐苦难中之忍与信也、';
_2Ts1_5='此乃上帝义鞫之表、视尔宜乎其国、即尔为之受苦者、';
_2Ts1_6='盖以苦报夫苦尔者、以偕我之安报尔受苦者、乃上帝之义也、';
_2Ts1_8='迨主耶稣偕其有能之天使、于火焰中自天显见、报夫不识上帝、不顺我主耶稣之福音者、';
_2Ts1_9='彼将受刑、永灭于主、及其大能之荣前、';
_2Ts1_10='在主降临之日、于诸圣者而得荣、于诸信者而见异、盖我侪所证于尔者、尔已信之、';
_2Ts1_11='故我恒为尔祈祷、俾我上帝视尔克称其召、以能成尔由善诸愿、由信诸工、';
_2Ts1_12='致我主耶稣之名、于尔得荣、而尔于彼亦然、乃依我上帝及主耶稣基督之恩也、';
_2Ts2_1='兄弟乎、论及我主耶稣基督之临、我侪会集其前、';
_2Ts2_2='我求尔曹、勿辄动心惊怖、或以灵、或以言、或似由我之书、以为主之日已至、';
_2Ts2_3='概勿为人所诱、其先必有乖离之事、及罪恶之人、即沦亡之子显著也、';
_2Ts2_4='此乃悖逆自尊、以抗乎凡称为上帝、及受崇拜者、甚至坐于上帝殿、自命为上帝、';
_2Ts2_5='我偕尔时、曾以此告尔、尔不忆乎、';
_2Ts2_6='尔知今有阻之者、致彼届期而显、';
_2Ts2_7='盖不法之隐慝已萌、惟今有阻之者、迨彼见移时、';
_2Ts2_8='不法者将显、主耶稣以其口之气诛之、以其临之显灭之、';
_2Ts2_9='彼之来、乃依撒但之工作、行诸异能异兆、及诸伪迹、';
_2Ts2_10='又以非义之诸诡谲、加于沦亡者、因其不纳真理之爱、致得救也、';
_2Ts2_11='故上帝施以乖谬、致信诳言、';
_2Ts2_12='俾凡不信真理、而悦不义者服鞫、○';
_2Ts2_13='主所爱之兄弟、我当为尔恒谢上帝、以其自始选尔得救、圣之以神、真理是信也、';
_2Ts2_14='缘此、上帝曾以我侪之福音召尔、俾得我主耶稣基督之荣、';
_2Ts2_15='故兄弟宜坚立、我所授之遗传、或于言、或于书、宜持守之、○';
_2Ts2_16='愿我主耶稣基督、与我父上帝、即爱我侪、而以恩赐我永慰善望者、';
_2Ts2_17='慰尔之心、而坚尔于诸善言善行焉、';
_2Ts3_1='兄弟乎、我犹有言、宜为我侪祈祷、俾主道迅行而受荣、如于尔中、';
_2Ts3_2='亦使我侪脱于无理行恶之人、盖人非皆有信者也、';
_2Ts3_3='惟主诚信、将坚定尔、卫尔脱于恶者、';
_2Ts3_4='我侪赖主深信、所命尔者、尔今行之、终必行之、';
_2Ts3_5='愿主导尔之心、进于上帝之爱、及基督之忍焉、○';
_2Ts3_6='兄弟乎、我以我主耶稣基督之名命尔、凡兄弟妄行、不依所受我侪之传者、则远之、';
_2Ts3_7='尔自知当如何效我、盖我未尝妄行于尔中、';
_2Ts3_8='亦未尝素餐于人、乃以劳以苦、昼夜操作、免累尔中一人、';
_2Ts3_9='非我无权、第自为模楷、俾尔效我、';
_2Ts3_10='昔偕尔时、即以此命尔云、不愿操作者、则勿食、';
_2Ts3_11='我闻尔中有妄行者、无所操作、专务外事、';
_2Ts3_12='如此者、我缘我主耶稣基督、命之劝之、宜恬静操作、自食其力、';
_2Ts3_13='兄弟乎、宜行善无怠、';
_2Ts3_14='若有不从我此书之言者、则志之、勿与交、使自愧、';
_2Ts3_15='然勿视之若仇、惟警之如兄弟、○';
_2Ts3_16='愿平康之主、随时随事赐尔以平康、愿主偕尔众、○';
_2Ts3_17='我保罗手书问尔安、诸书皆以此为记、';
_2Ts3_18='愿我主耶稣基督之恩偕尔众、';
_1Ti1_1='依救我之上帝、及我所望基督耶稣之命、为耶稣基督使徒保罗、';
_1Ti1_2='书达提摩太、因信为我真子者、愿恩惠矜恤平康、由父上帝、及我主基督耶稣归尔、○';
_1Ti1_3='昔我往马其顿时、劝尔居以弗所、警戒数人、勿传异教、';
_1Ti1_4='勿听虚诞之词、及无穷谱系、此第滋生辩论、非因信而为上帝之役事、';
_1Ti1_5='夫警戒之大旨乃爱、由于清洁之心、懿美之良、无伪之信、';
_1Ti1_6='乃有失此而向虚诞、';
_1Ti1_7='欲为律师而不明其所言、并所论定者、';
_1Ti1_8='我知律善、惟人善用之、';
_1Ti1_9='盖知律之设、非为义者、乃为不法、妄行、不虔、干罪、不洁、妄诞、弑父、弑母、杀人、';
_1Ti1_10='淫乱、比顽童、拐人口、诳言、背誓、及一切违逆正教者、';
_1Ti1_11='乃依可颂之上帝、托我有荣之福音、○';
_1Ti1_12='感谢以能赐我者、我主基督耶稣是也、彼视我为忠、任我以职、';
_1Ti1_13='昔我为谤讟窘逐狎侮者、但我所行、乃由不知不信、故蒙矜恤、';
_1Ti1_14='且我主之恩充溢、兼以信与爱、在基督耶稣中者、';
_1Ti1_15='基督耶稣临世以救罪人、诚哉是言、宜尽纳之、其中我为元恶、';
_1Ti1_16='然我蒙矜恤、俾耶稣基督于我为首者、彰厥恒忍、为后信而得永生者之模范、';
_1Ti1_17='愿尊荣归于永世、无敝无形之王、唯一之上帝、爰及世世、阿们、○';
_1Ti1_18='我子提摩太乎、我依昔指尔之豫言、以此警戒托尔、致尔以之而战善战、';
_1Ti1_19='守乎信与懿美之良、盖有弃此者、论及其信、则如舟之破坏然、';
_1Ti1_20='其中有许米乃、亚力山大、我曾付之撒但、俾受谴责、勿复谤讟、';
_1Ti2_1='我所首劝尔者、尔当为众呼吁、祈祷、恳求、祝谢、';
_1Ti2_2='并为诸王及一切在位者、俾我侪敬虔庄重、和平安静、以度光阴、';
_1Ti2_3='斯为美、且见纳于救我之上帝前、';
_1Ti2_4='彼欲万人得救、洞悉真理、';
_1Ti2_5='盖上帝惟一、上帝与人之间、中保亦惟一、是亦人也、即基督耶稣也、';
_1Ti2_6='其捐己赎众、届期有证、';
_1Ti2_7='我为此见立为使徒、为宣告者、以信以诚、为列邦之师、我言乃真、而非诳也、○';
_1Ti2_8='故我欲人无怒无争、举维圣之手、随在祈祷、';
_1Ti2_9='亦欲妇女衣雅素之衣、以廉耻贞正自饰、勿饰以编发金珠、及价重之衣、';
_1Ti2_10='惟由善行、是乃自许为敬虔者所宜、';
_1Ti2_11='宜静默学道、诸凡顺服、';
_1Ti2_12='我不许妇女施教、擅权于夫、惟宜静默、';
_1Ti2_13='盖亚当受造在先、夏娃在后、';
_1Ti2_14='且非亚当见诱、乃妇见诱、而陷于罪、';
_1Ti2_15='然若恒于信爱贞洁、则将由产育而得救、';
_1Ti3_1='人慕监督之职、乃羡善工、诚哉是言、';
_1Ti3_2='夫监督须无可责、为一妇之夫、节制、贞正端方、厚待宾旅、善施教诲、';
_1Ti3_3='不酗洒、不殴击、惟温和无竞、不好货财、';
_1Ti3_4='善齐其家、使子女庄重顺服、';
_1Ti3_5='盖不知齐家、何能理上帝会乎、';
_1Ti3_6='甫入教者未可也、恐其自炫、罹魔之刑、';
_1Ti3_7='又当有善证于外人、免遭诽谤、及魔之机槛、';
_1Ti3_8='执事亦须庄重、不歧舌、不嗜酒、不黩货、';
_1Ti3_9='以清洁之良、存道之奥、';
_1Ti3_10='若此者、必先验之、无可责而后充执事、';
_1Ti3_11='妇女亦须庄重、勿谗谤、当有节制、凡事忠信、';
_1Ti3_12='执事须为一妇之夫、善治子女与其家、';
_1Ti3_13='善充执事者、自获嘉级、且毅然于基督耶稣之道、○';
_1Ti3_14='我冀速就尔、';
_1Ti3_15='然恐稽延、书此遗尔、俾知当如何行于上帝家、即维生上帝会、真理之柱石、';
_1Ti3_16='大哉敬虔之奥、无不以为然也、彼乃显于形躯、征于心灵、见于天使、宣于列邦、信于天下、跻于光荣焉、';
_1Ti4_1='夫圣神特言季世将有叛道者、务于惑世之神、鬼魔之教、';
_1Ti4_2='此乃由于诳者之伪、其心之良、若为爇铁所烙、';
_1Ti4_3='禁嫁娶、戒食物、即上帝所造、使信而洞悉真理之人、感谢而受者也、';
_1Ti4_4='盖上帝所造皆美、若感谢而受、则无可弃、';
_1Ti4_5='以其由上帝道及祈祷而洁矣、○';
_1Ti4_6='尔以此提撕兄弟、即为耶稣基督善役、蒙育于道之言、及尔所率之善教焉、';
_1Ti4_7='当弃不经之语、老媪妄诞之谈、而自练于敬虔、';
_1Ti4_8='盖练乎身者其益小、惟敬虔则万事皆益、而有今生来生之许、';
_1Ti4_9='诚哉是言、宜尽纳之、';
_1Ti4_10='我侪为此服劳勉力、因有望于维生之上帝、即万人之救者、于信者为尤然、';
_1Ti4_11='尔当以此命人训人、';
_1Ti4_12='勿以尔之年幼为人轻视、惟以言行爱信与洁、为信者之模楷、';
_1Ti4_13='专务诵读、劝勉训诲、以待我至、';
_1Ti4_14='勿忽尔衷之恩赐、乃由豫言、及长老按手而予者、';
_1Ti4_15='当勤于斯、专于斯、使尔之上达显于众、';
_1Ti4_16='慎乃身与乃训、宜恒于斯、如是、则能救己及听尔者矣、';
_1Ti5_1='毋斥耆老、惟劝之如父、幼者如弟、';
_1Ti5_2='老妇如母、幼女如妹、惟洁是务、';
_1Ti5_3='嫠之真为嫠者敬之、';
_1Ti5_4='嫠有子孙、宜先学敬虔于其家、以报厥亲、此乃见纳于上帝前也、';
_1Ti5_5='无依之真嫠、上帝是望、昼夜恒于吁恳祈祷、';
_1Ti5_6='惟纵欲者、虽生犹死也、';
_1Ti5_7='尔以此命之、使无可责、';
_1Ti5_8='人不为戚族谋、甚而不为其家人谋、乃背乎道、较不信者为尤恶也、';
_1Ti5_9='嫠而登籍者、必年六十、素为一夫之妇、';
_1Ti5_10='又有为善之称、曾育子女、馆远人、濯圣徒足、济苦难、务善工、';
_1Ti5_11='幼嫠勿许之、以其动情欲、逆基督、则愿嫁矣、';
_1Ti5_12='斯乃取戾、弃其初信也、';
_1Ti5_13='习于暇逸、优游邻舍、不第暇逸、亦妄诞滋事、言所不当言、';
_1Ti5_14='故我欲其适人、生子宜家、不予敌以訾议之资、';
_1Ti5_15='盖已有转从撒但者、';
_1Ti5_16='若信妇家有嫠、当自济之、勿累乎会、俾得济夫真为嫠者、○';
_1Ti5_17='善治之长老、当倍敬之、劳于言与训者、更宜如是、';
_1Ti5_18='经云、踏谷之牛、勿笼其口、又云、工得其值、宜也、';
_1Ti5_19='有讼长老、无二三证者、勿听、';
_1Ti5_20='有干罪者、当于众前责之、以警其余、';
_1Ti5_21='我于上帝与基督耶稣、及蒙选之天使前、谕尔守此、勿执成见、勿行偏僻、';
_1Ti5_22='勿遽按手于人、勿与人罪、惟洁是务、';
_1Ti5_23='此后勿徒饮水、可少用酒、缘尔胃故、且多疾也、';
_1Ti5_24='有罪彰于鞫先者、亦有随于其后者、';
_1Ti5_25='如是、亦有善行彰著、否则终不能隐也、';
_1Ti6_1='凡服轭之奴、当视其主为可尊、免上帝之名与教受谤也、';
_1Ti6_2='其主为信徒、勿因其为兄弟而轻视之、宜服事维勤、盖得其善工者、乃信而蒙爱者也、尔当以此训之劝之、○';
_1Ti6_3='若有传异教、不从我主耶稣基督之正言、不依敬虔之教者、';
_1Ti6_4='乃自炫无知、惟务言词之争辩、致生媢嫉、争竞、讪谤、妄疑、';
_1Ti6_5='及坏心志丧真理者之纷争、彼以敬虔为利途也、';
_1Ti6_6='然敬虔而知足、其利大矣、';
_1Ti6_7='盖我侪入世、无所携来、逝世亦无所携去、';
_1Ti6_8='惟有衣食、即当知足、';
_1Ti6_9='图富有者、则陷于诱惑与机槛、及无知有害之诸欲、乃溺人于灭亡者也、';
_1Ti6_10='盖好利为万恶之根、有慕之者、迷失乎信、以多苦自剌焉、○';
_1Ti6_11='惟尔属上帝者、宜远此、而趋于义、及虔、信、爱、忍、谦、';
_1Ti6_12='当为道而战善战、持乎永生、即尔为之奉召、于众证者前、已承其善承矣、';
_1Ti6_13='我于发育万有之上帝、及证善承于本丢彼拉多之基督耶稣前、';
_1Ti6_14='谕尔宜守此命、无玷无责、俟我主耶稣基督之显、';
_1Ti6_15='届期、有可颂唯一秉权者、为诸王之王、诸主之主、将示之、';
_1Ti6_16='惟彼永生、居于不得近之光中、人所未见、亦不能见、愿至尊与永权归之、阿们、○';
_1Ti6_17='当谕今世之富有者、志勿高、勿望无定之财、惟望上帝、即厚以百物赐我者、';
_1Ti6_18='又谕之为善、富于善行、喜于施济、乐与众共、';
_1Ti6_19='为己积累善基、以备厥后、俾持维生、即真生也、○';
_1Ti6_20='提摩太乎、宜守所托、远不经之虚谈、及伪智之抵御、';
_1Ti6_21='有人以此自许、而于道则失之矣、○愿恩偕尔曹焉、';
_2Ti1_1='由上帝旨、为基督耶稣使徒保罗依所许之生、在基督耶稣中者、';
_2Ti1_2='书达爱子提摩太、愿恩惠矜恤平康、由父上帝及我主基督耶稣归尔、○';
_2Ti1_3='我谢自我列祖以清洁之良、崇事之上帝、于祈祷间、念尔不辍、';
_2Ti1_4='忆尔之涕泗、昼夜企慕见尔、以充我乐、';
_2Ti1_5='盖念尔衷无伪之信、即昔寓于尔祖母罗以、及尔母友尼基者、我深信于尔亦然、';
_2Ti1_6='故我令尔记忆、俾于上主之恩赐复炽、即由我按手而在尔衷者、';
_2Ti1_7='盖上帝非赐我侪以畏葸之心、乃以能与爱及自守者也、';
_2Ti1_8='故勿以证主为耻、亦勿以我为主被囚为耻、惟依上帝之能、与福音共患难、';
_2Ti1_9='彼救我侪、召以圣召、非依我侪之行、乃依己旨与恩、此恩即永世之先、由基督耶稣赐我侪者、';
_2Ti1_10='今由我救者基督耶稣之显而彰著、彼已废死、且以福音、俾维生与不朽者昭明焉、';
_2Ti1_11='我为此立为宣告者、为使徒、为师傅、';
_2Ti1_12='职是之故、我受诸苦而不耻、盖识我所信者、且深信其能守我所托、以至彼日、';
_2Ti1_13='尔当以基督耶稣中之信与爱、守正言之模范、即尔所闻于我者、';
_2Ti1_14='昔托尔之善事、宜以居于我侪中之圣神守之、○';
_2Ti1_15='尔知凡在亚西亚者、俱已背我、其中有腓吉路、黑摩其尼、';
_2Ti1_16='愿主矜恤阿尼色弗家、彼屡慰我、不以我之缧绁为耻、';
_2Ti1_17='在罗马时、殷勤觅我而遇之、';
_2Ti1_18='愿主使蒙矜恤于彼日、彼在以弗所多方事我、尔知之稔矣、';
_2Ti2_1='我子乎、宜于基督耶稣之恩而刚健、';
_2Ti2_2='尔于多证者前、所闻于我者、宜托忠信之人、俾能训他人、';
_2Ti2_3='尔当共苦、如基督耶稣之劲卒、';
_2Ti2_4='夫从军者、不以世务自累、致悦乎募之者、';
_2Ti2_5='角力而不合法、则不得冕、';
_2Ti2_6='勤劳之农、必先得谷、';
_2Ti2_7='宜思是言、盖主将赐尔敏于事、';
_2Ti2_8='当忆耶稣基督、彼乃大卫之裔、自死而起、依我福音、';
_2Ti2_9='我为此受苦、至于见系犹犯法者、然上帝之道不见系也、';
_2Ti2_10='故我因选民而忍诸难、使于基督耶稣而得拯救、并得永荣、';
_2Ti2_11='我侪若与之同死、亦将与之同生、诚哉是言、';
_2Ti2_12='若恒忍、亦必与之同王、若不识之、彼亦不识我、';
_2Ti2_13='我若不信、彼终于信、盖不能自违也、○';
_2Ti2_14='尔当使众忆此、于主前谕之、勿为言词争竞、不第无益、且倾覆听之者、';
_2Ti2_15='宜殷勤献己于上帝、蒙其嘉纳、为无愧之佣、善布真道、';
_2Ti2_16='惟远不经之虚谈、因若人将益进于不虔、';
_2Ti2_17='其言如疮瘀而蔓延、有若许米乃、腓理徒、';
_2Ti2_18='彼失真理、言复起之事既往、致倾覆数人之信、';
_2Ti2_19='然上帝巩固之基仍立、有印志云、主识己民、又云、凡呼主名者、宜远不义、';
_2Ti2_20='夫广厦之中、其器不第金银、亦有木瓦、或为贵用、或为贱用、';
_2Ti2_21='人若弃此而洁己、则为贵用之器、清洁而适主用、备诸善工、';
_2Ti2_22='宜绝幼年之欲、趋于义、信、爱、和、同乎清心吁主者、';
_2Ti2_23='惟愚鲁弗学之辩论、则拒之、盖知此乃生争竞也、';
_2Ti2_24='主之仆不宜争竞、乃以温和处众、善施教、忍受侮、';
_2Ti2_25='违逆者、宜以谦和规正之、庶几上帝赐以悛心、俾识真理、';
_2Ti2_26='致自醒以脱魔之机槛、此乃为主之仆所取、以成上帝之旨也、';
_2Ti3_1='季世必有危时至、尔宜知之、';
_2Ti3_2='盖人将自私、好利、矜夸、骄傲、谤讟、逆亲、辜恩、邪慝、';
_2Ti3_3='不情、构怨、谗毁、纵欲、残刻、疾善、';
_2Ti3_4='奸诈、躁妄、自炫、好佚乐、不好上帝、';
_2Ti3_5='有敬虔之貌、而无其实、若此者宜远之、';
_2Ti3_6='盖若辈潜入人家、笼络愚女、即负重罪、诱于多欲、';
_2Ti3_7='虽常学问、而终不识真理、';
_2Ti3_8='犹雅尼佯庇之拒摩西、若辈亦拒真理、其人心坏、见弃于道、';
_2Ti3_9='然不复增益、其愚顽将暴于众、如彼二人然、';
_2Ti3_10='惟尔已率循我训、及行、志、信、容、爱、忍、与窘逐苦难、';
_2Ti3_11='我在安提阿、以哥念、路司得、所遇诸事、所受窘逐、主悉救我于其中、';
_2Ti3_12='凡欲宗基督耶稣、敬虔度生者、必受窘逐、';
_2Ti3_13='但行恶与矫诬者、其恶日滋、迷人而亦受迷、';
_2Ti3_14='惟尔当止于所学、及所笃信者、以知所学之奚自、';
_2Ti3_15='且自幼稚识圣书、能使尔智、以致拯救、由于在基督耶稣之信也、';
_2Ti3_16='凡由上帝所感之圣经、有益于训诲、督责、反正、习义、';
_2Ti3_17='致属上帝者得以纯全、悉备善工、';
_2Ti4_1='我在上帝前、及将鞫生者死者之基督耶稣前、以其显与其国谕尔、';
_2Ti4_2='宜宣道、无论得时与否、必专务之、以恒忍、训诲、而质证、斥责、劝勉、';
_2Ti4_3='盖时将至、人必不容正教、因其耳痒而徇己欲、多集厥师、';
_2Ti4_4='厌闻真理、转向虚谈、';
_2Ti4_5='尔惟凡事节制、忍受艰苦、作宣道之工、以尽厥职、';
_2Ti4_6='盖我方被灌奠、逝期至矣、';
_2Ti4_7='我已战善战、尽程途、守主道、';
_2Ti4_8='今而后有义冕为我而备、义鞫之主、将于彼日赐我、不第我也、亦暨凡慕其显著者、○';
_2Ti4_9='尔务速就我、';
_2Ti4_10='盖底马慕斯世而弃我、往帖撒罗尼迦、革勒士往加拉太、提多往挞马太、';
_2Ti4_11='惟路加偕我、尔来则携马可至、盖彼之役事、有益于我、';
_2Ti4_12='我已遣推基古往以弗所、';
_2Ti4_13='我在特罗亚加布家所留之外服、尔来携之、并诸书、羊革者为尤要、';
_2Ti4_14='铜工亚力山大多方害我、主将依其所行而报之、';
_2Ti4_15='尔宜慎防之、以其甚拒我言也、';
_2Ti4_16='我始申诉、无人助我、而皆遗我、愿勿罪之、';
_2Ti4_17='然主左右我、刚健我、由我遍宣斯道、俾异邦皆闻之、且我得拯于狮口、';
_2Ti4_18='主必拯我脱诸恶行、救我入于天国、愿荣归之、爰及世世、阿们、○';
_2Ti4_19='问百基拉亚居拉与阿尼色弗之家安、';
_2Ti4_20='以拉都居哥林多、特罗非摩我留之于米利都、因病故也、';
_2Ti4_21='尔务于冬前就我、友布罗、布田、利奴、革老底亚、与诸兄弟、俱问尔安、';
_2Ti4_22='愿主偕尔灵、恩偕尔曹焉、';
_Tit1_1='上帝仆、耶稣基督使徒保罗、依上帝选民之信、与合乎敬虔真理之识、';
_Tit1_2='希望无诳之上帝、在永世前所许之永生、';
_Tit1_3='惟届期以宣布昭著其道、乃依拯救我侪之上帝命、而托于我者也、';
_Tit1_4='书达提多、依共有之信为我真子者、愿恩惠平康、由父上帝及我救者基督耶稣归尔、○';
_Tit1_5='我留尔于革哩底、使正其缺、于诸邑举任长老、如我所命、';
_Tit1_6='若有无可责者、为一妇之夫、子女信道、未有讼其无度弗顺者、';
_Tit1_7='盖监督如上帝家宰、必无可责、不自恃、不轻怒、不酗酒、不驱击、不黩货、';
_Tit1_8='惟厚待宾旅、乐善、贞正、公义、清洁、节制、';
_Tit1_9='持守所训之真道、俾能以正教劝诲、折服有违言者、○';
_Tit1_10='盖多有弗顺者、言虚诞、行欺诈、奉割礼者尤甚、';
_Tit1_11='宜杜其口、彼为非义之利、教所不当教、倾覆人之家室、';
_Tit1_12='其族有一先知曰、革哩底人恒言诳、为恶兽、为慵惰之饕餮、';
_Tit1_13='此证确然、故宜严责之、使无疚于道、';
_Tit1_14='勿听犹太人之虚谈、及背真理者之诸诫、';
_Tit1_15='于洁者凡物皆洁、惟于污而不信者、一无所洁、并其志趣天良、亦俱污矣、';
_Tit1_16='自谓识上帝、行则背之、是为可憎、悖逆、自绝于诸善工者、';
_Tit2_1='惟尔所言、宜符正教、';
_Tit2_2='使耆老节制、庄重、贞正、于信爱忍而无疚焉、';
_Tit2_3='使老妇之举止端肃、毋谗毁、毋役于酒、以善训人、';
_Tit2_4='俾迪少妇爱夫爱子、';
_Tit2_5='贞正、清洁、善良、操作于家、服从其夫、以免上帝之道见谤、';
_Tit2_6='幼男亦当劝以贞正、';
_Tit2_7='尔凡事自表为善行之模楷、其施教也、无邪而严重、';
_Tit2_8='言正无可咎责、使违逆者自愧、末由以恶议我侪、';
_Tit2_9='劝仆服其主、凡事悦之、毋抵捂、';
_Tit2_10='毋私取、惟表其忠、俾凡事修明我救者上帝之道、';
_Tit2_11='盖上帝救济万人之恩已显、';
_Tit2_12='教我侪弃绝不虔、与世俗之欲、而以贞正、公义、敬虔、度日于今世、';
_Tit2_13='仰慕有福之望、及皇矣上帝、我救者基督耶稣之荣显著、';
_Tit2_14='彼为我侪捐己、赎我出诸不法、且洁其民以为己业、乃热衷于善者也、';
_Tit2_15='凡此、尔宜言之劝之、以诸权督责之、勿为人轻视焉、';
_Tit3_1='尔提撕彼众、当服有位有权者而顺从之、以备诸善、';
_Tit3_2='勿讪谤、勿争竞、惟温和以表谦柔于众、';
_Tit3_3='盖我侪素亦无知、悖逆、迷惑、役于情欲佚乐、以狠毒媢嫉度日、见恶于人、亦彼此相恶、';
_Tit3_4='然我救者上帝之慈惠、及其仁爱显著时、则救我侪、';
_Tit3_5='非因我行义之功、乃依其矜恤、以重生之盥濯、与圣神之复新、';
_Tit3_6='即上帝由我救者耶稣基督、厚注于我侪者、';
_Tit3_7='俾得以其恩而见义、且依永生之望、成为嗣子、';
_Tit3_8='诚哉是言、我欲尔于斯事力言之、使信上帝者慎务善工、斯为美、有益于人也、';
_Tit3_9='惟远愚诘、谱系、争辩、及由律之竞端、以其无益而虚妄也、';
_Tit3_10='彼树党者、既警之一而再、则摈弃之、';
_Tit3_11='盖知若人乖离干罪、乃自定拟也、○';
_Tit3_12='迨我遣亚提马、或推基古就尔、尔务当至尼哥波立就我、缘我定意在彼度冬、';
_Tit3_13='律师西纳与亚波罗、尔宜殷勤馈赆、使无匮乏、';
_Tit3_14='凡我同人、宜学善工、以资所需、免不结实、';
_Tit3_15='偕我者皆问尔安、问在道中爱我者安、愿恩偕尔曹焉、';
_Phm1_1='为耶稣基督之囚保罗、与兄弟提摩太、书达所爱同劳之腓利门、';
_Phm1_2='及姊妹亚腓亚、与我同伍之亚基布、暨在尔家之会、';
_Phm1_3='愿恩惠平康、由我父上帝、及主耶稣基督归尔、○';
_Phm1_4='我恒谢我上帝、于祈祷间念及尔、';
_Phm1_5='缘闻尔之爱、与向主耶稣及众圣徒之信、';
_Phm1_6='致尔与众之信有效、得识尔曹所有之善、在于基督、';
_Phm1_7='兄弟欤、我于尔爱、喜慰特甚、因诸圣徒之心、由尔而畅遂也、○';
_Phm1_8='故我虽于基督、以所宜者侃侃命尔、';
_Phm1_9='然如我年迈之保罗、今且为基督耶稣而被囚、宁以爱而求尔、';
_Phm1_10='即为我子阿尼西母求尔、乃我于缧绁中所生者、';
_Phm1_11='彼素无益于尔、而今于尔我俱有益、';
_Phm1_12='我遣之归尔、彼乃我之腹心、';
_Phm1_13='我欲留之偕我、于福音之缧绁中代尔事我、';
_Phm1_14='第不识尔意、我不欲为、使尔之善非出于强、乃出于愿、';
_Phm1_15='彼暂离尔、或俾尔永有之、';
_Phm1_16='不复如仆、乃逾于仆、为所爱之兄弟、于我且然、况于尔乎、且在形躯、亦在主也、';
_Phm1_17='尔若以我为侣、则纳之如纳我、';
_Phm1_18='若彼有枉尔负尔者、则皆归之于我、我将偿之、';
_Phm1_19='此我保罗之手书也、尔躬负我、我姑弗言、';
_Phm1_20='兄弟欤、使我于主中得尔助、我心于基督而畅遂、';
_Phm1_21='我深信尔之顺服、故书以遗尔、知尔所为、必过于我所言、';
_Phm1_22='尔亦当为我备馆舍、盖我望由尔祈祷、得就尔也、○';
_Phm1_23='为基督耶稣、与我同囚之以巴弗、';
_Phm1_24='及同劳之马可、亚里达古、底马、路加、皆问尔安、';
_Phm1_25='愿主耶稣基督之恩在尔衷、阿们、';
_Heb1_1='昔上帝以诸先知、多次多方谕列祖、';
_Heb1_2='今值季世、以其子谕我侪、即所立为万有之嗣、并由之而造诸世者、';
_Heb1_3='彼为上帝荣之光华、质之真像、且以有能之言、持载万有、既洁众罪、则坐于皇皇在上者之右、';
_Heb1_4='超越于天使、以其所得之名尊于彼也、';
_Heb1_5='盖上帝曾向何天使云、尔乃我子、今日生尔、又云、我将为其父、彼将为我子、';
_Heb1_6='其使冢子入世时、则曰、上帝之使、皆当拜之、';
_Heb1_7='言及天使、则曰、上帝令其使为风、其役为火焰、';
_Heb1_8='惟言及其子、则曰、上帝欤、尔之位爰及世世、尔之国柄、乃正直之柄也、';
_Heb1_9='尔好义恶恶、故上帝即尔之上帝、以喜乐之膏膏尔、超越尔侣、';
_Heb1_10='又曰、主欤、尔元始奠地之基、诸天乃尔手之工、';
_Heb1_11='天地必亡、惟尔恒存、彼皆如衣而渐旧、';
_Heb1_12='尔将卷之如袍、彼若衣而更易、惟尔依然、尔年无尽、';
_Heb1_13='上帝曾向何天使云、尔坐我右、俟我使尔敌为尔足几、';
_Heb1_14='天使非皆服役之神、奉遣以事蒙救者乎、';
_Heb2_1='故我侪当益慎所闻者、恐或遗之、';
_Heb2_2='盖由天使所言若果巩固、凡干犯不顺者、皆受义报、';
_Heb2_3='拯救如此之大、我若忽之、胡能逭乎、此乃主始言之、而闻者证于我侪、';
_Heb2_4='且上帝依己旨、以异兆奇迹、及万殊之能、并圣神之颁赐、亦共证之、○';
_Heb2_5='夫我所言将来之世、上帝未令服于天使、';
_Heb2_6='但有证者云、世人为谁、尔垂念之、人子为谁、尔眷顾之、';
_Heb2_7='尔使之少逊于天使、冠之以尊荣、立之于尔手所造者之上、';
_Heb2_8='使万物服其足下、既使万物服之、则不遗一物不服之矣、第迄于今、我侪未见万物服之、';
_Heb2_9='惟见少逊于天使之耶稣、缘死之苦、冠以尊荣、致由上帝之恩、为万人死也、';
_Heb2_10='盖万物所本所归者、欲引众子得荣、使救之之君、以苦难而完全、宜也、';
_Heb2_11='夫圣之者与圣者、皆出于一、故称之为兄弟而不耻、';
_Heb2_12='曰、我将宣尔名于我兄弟、颂尔于会中、';
_Heb2_13='又曰、我将赖之、又曰、试观我及上帝所赐我之众子、';
_Heb2_14='夫众子既属血气、彼亦同之、致得由死而灭秉死权者、即魔也、';
_Heb2_15='且释夫因畏死而终身屈服者、';
_Heb2_16='彼不援天使、援亚伯拉罕之裔、';
_Heb2_17='故凡事宜如兄弟、得于上帝之事、为矜恤忠信之大祭司、为民罪作挽回之祭、';
_Heb2_18='盖己曾见试而受难、则能助凡见试者也、';
_Heb3_1='是以清洁之兄弟、与天之召、宜思我侪所信奉之使者、大祭司耶稣、';
_Heb3_2='彼忠于立己者、如摩西于上帝之家然、';
_Heb3_3='其受荣逾于摩西、犹造家者之尊于家也、';
_Heb3_4='盖家必有造之者、惟造万有者即上帝也、';
_Heb3_5='夫摩西如仆、忠于上帝家、以证后日将言之事、';
_Heb3_6='但基督如子、以治其家、我侪若持守果毅、及所夸之望、巩固至终、则为其家人矣、';
_Heb3_7='是故如圣神所云、尔曹今日若闻其言、';
_Heb3_8='勿刚愎乃心、犹昔之激怒、即试我于野之日、';
_Heb3_9='尔之列祖、试我验我、历四十年、视我所为、';
_Heb3_10='故我不悦此代之人曰、其心常迷、不识我路、';
_Heb3_11='我怒而誓曰、彼必不入我之安息也、';
_Heb3_12='兄弟乎、尔宜慎免尔中或怀不信之恶心、背维生之上帝、';
_Heb3_13='乘有今日、宜日相劝勉、免尔中有因罪恶之诡谋、以致刚愎、';
_Heb3_14='盖我侪若持守初信、巩固至终、则可与于基督矣、';
_Heb3_15='故曰、尔曹今日若闻其言、勿刚愎乃心、犹昔激怒时也、';
_Heb3_16='其闻而激怒者谁耶、非从摩西出埃及之众乎、';
_Heb3_17='又四十年彼所不悦者谁耶、非干罪而尸仆于野者乎、';
_Heb3_18='又誓之不得入其安息者谁耶、非不顺从者乎、';
_Heb3_19='由是观之、彼不得入、不信故也、';
_Heb4_1='既有入其安息之许、故宜戒惧、免尔或有不及之者、';
_Heb4_2='盖福音宣于我侪、如于彼然、但所闻无益于彼、因闻之者无信以融洽之也、';
_Heb4_3='夫我侪之信者、得入安息、如上帝所言、我怒而誓曰、彼必不入我安息、然其工自创世时已毕矣、';
_Heb4_4='盖论第七日有云、上帝于第七日、毕其诸工而安息、';
_Heb4_5='于此又云、彼必不入我安息、';
_Heb4_6='既有宜入之人、而先闻福音者、因不顺、故不入、';
_Heb4_7='历年既多、于大卫书复定一日、如上所云、尔曹 今日若闻其言、勿刚愎乃心、';
_Heb4_8='傥约书亚已以安息赐之、则后必不复言他日矣、';
_Heb4_9='由是观之、尚遗一安息、为上帝之民也、';
_Heb4_10='盖入其安息者、亦以毕其工而安息、如上帝然、';
_Heb4_11='故我侪宜黾勉以入此安息、免有效其不顺之状而倾覆者、';
_Heb4_12='盖上帝之道、活泼灵通、利于两刃之剑、能剖刺魂与灵、节与髓、亦立辨人之心思意志也、';
_Heb4_13='无物不显于其前、万有悉呈露于鞫我者之目也、○';
_Heb4_14='我侪既有大祭司上帝子耶稣、经行诸天、则宜固守所承奉者、';
_Heb4_15='盖我之大祭司、非不能体恤我荏弱、彼乃凡事见试、与我无异、惟无罪耳、';
_Heb4_16='故当毅然近于恩座、以得矜恤、并承随时之恩佑焉、';
_Heb5_1='凡由人间所选之大祭司、乃为人而立、以司上帝之事、俾其为罪献祭与礼、';
_Heb5_2='己既囿于荏弱、故亦容忍愚昧迷罔之人、';
_Heb5_3='故当为罪献祭、为民亦为己也、';
_Heb5_4='且无人自取此尊、惟蒙召于上帝、如亚伦者、';
_Heb5_5='如是、基督之为大祭司、亦非自荣、乃上帝语之曰、尔乃我子、今日生尔、';
_Heb5_6='于他书亦云、尔依麦基洗德之班、永为祭司、';
_Heb5_7='彼在世时、大呼涕泣、以其祈祷吁恳、献于能救之出死者、且因其寅畏而得升闻、';
_Heb5_8='彼虽为子、犹因所历之苦、而学顺服、';
_Heb5_9='及其完全、则为凡顺服之者永救之原、';
_Heb5_10='上帝称之为大祭司、依麦基洗德之班焉、○';
_Heb5_11='论及斯人、我有多辞、难以剖析、以尔钝于听闻也、';
_Heb5_12='盖以时而论、尔当为师、然尚需人以上帝圣诏小学之始、教导尔曹、且为需乳不需粒食者、';
_Heb5_13='凡食乳者、不悟义理之言、以其为赤子耳、';
_Heb5_14='惟粒食宜于成人、因其习练、而才识明通、能别夫善恶也、';
_Heb6_1='故于基督道之始、我姑舍之、惟完全是务、不复置基、有若改悔死行、信奉上帝、';
_Heb6_2='以及施洗、按手、死者复起、永世之鞫、诸训是也、';
_Heb6_3='傥上帝许之、我则行此、';
_Heb6_4='夫人既蒙光照、得承天赉、共与圣神、';
_Heb6_5='且承上帝嘉言、及来世之权能、';
_Heb6_6='后若离弃、则不能使之更新而改悔、因其复钉上帝子于十架、而显辱之也、';
_Heb6_7='盖地既霑屡降之雨、而生百蔬、适耕者之用、则受祝于上帝、';
_Heb6_8='若生棘茨、则见弃、而近于诅、其终则见爇矣、○';
_Heb6_9='爱友乎、我虽言是、然深信尔之行、必愈乎此、而近乎救也、';
_Heb6_10='盖上帝非不义、忘尔之工、及向其名所彰之爱、以尔素役事圣徒、今犹役事之、';
_Heb6_11='我欲尔各显此殷勤、终怀充实之望、';
_Heb6_12='致尔勿怠、惟效由信与忍而承所许者、○';
_Heb6_13='夫上帝许亚伯拉罕时、因无大于己者可指而誓、乃指己而誓、';
_Heb6_14='曰、我祝则祝尔、昌则昌尔、';
_Heb6_15='故亚伯拉罕恒忍、则获所许、';
_Heb6_16='盖人必指大于己者而誓、凡有争辩、则誓以定之、';
_Heb6_17='上帝欲于将承所许者、益彰其旨之不易、故实之以誓、';
_Heb6_18='既有二不易之事、上帝固不能诳、我侪既已逃往庇所、持守所置吾前之望、则大得慰藉矣、';
_Heb6_19='我有此望、如魂有锚、巩固不移、且入幔内、';
_Heb6_20='前驱之耶稣、为我侪进入、永立为大祭司、依麦基洗德之班焉、';
_Heb7_1='夫此麦基洗德、撒冷王也、为至高上帝之祭司、昔遇亚伯拉罕攻杀诸王而旋、则祝之、';
_Heb7_2='亚伯拉罕亦以所有者、什一赠之、其名初译为义王、继为撒冷王、即平康王、';
_Heb7_3='彼无父母、无谱系、无生始、无寿终、犹上帝子恒为祭司焉、○';
_Heb7_4='试思先祖亚伯拉罕、以所获之极品什一赠之、其人之尊为何如耶、';
_Heb7_5='夫利未子孙受祭司职者、亦奉命依律取什一于民、即出于亚伯拉罕之身、为其兄弟者、';
_Heb7_6='但麦基洗德不属利未谱系、乃取什一于亚伯拉罕、而祝其蒙许者、';
_Heb7_7='卑者受祝于尊、乃不易之理也、';
_Heb7_8='今之取什一者、俱为必死之人、惟彼则有证其为生者、';
_Heb7_9='且可谓取什一之利未、曾由亚伯拉罕而输什一、';
_Heb7_10='盖麦基洗德遇亚伯拉罕时、利未尚在其先祖之身矣、○';
_Heb7_11='昔民在利未人祭司职下受律、若由之得完全、则何须别兴一祭司、依麦基洗德之班、而不谓之依亚伦班乎、';
_Heb7_12='盖祭司之职既易、则律亦必易、';
_Heb7_13='此言所指者、乃属他支、从未有侍于坛者、';
_Heb7_14='我主出自犹大明矣、此支、摩西未尝以祭司职言之、';
_Heb7_15='既云别兴一祭司、犹麦基洗德之状、其事更昭然矣、';
_Heb7_16='其立也、非依形躯诫命之律、乃依永生之能、';
_Heb7_17='有证之者曰、尔依麦基洗德之班、永为祭司、';
_Heb7_18='夫前诫因荏弱无益而废、';
_Heb7_19='盖律无所成全、遂引入愈善之望、我侪由之而近上帝、';
_Heb7_20='其立也、非不以誓、';
_Heb7_21='他祭司则无誓而立、惟斯则以誓、因谕之者云、主誓不悔、尔永为祭司、';
_Heb7_22='如是、则耶稣为愈善之约之中保矣、';
_Heb7_23='彼为祭司者固多、因有死而不得恒存、';
_Heb7_24='惟此以永存故、其职则不易也、';
_Heb7_25='故凡赖之以近上帝者、彼悉能救之、以其恒生、为之吁求也、○';
_Heb7_26='夫如是之大祭司、宜乎我侪、乃至圣无恶无污、远乎罪人、高出诸天、';
_Heb7_27='非若彼大祭司每日献祭、先为己罪、后为民罪、盖一献己而已足矣、';
_Heb7_28='律立荏弱之人为大祭司、惟律后之誓言、则立子永为完全者、';
_Heb8_1='夫今之所言、其首要者、即我侪有如是之大祭司、坐于皇皇在天者之右、';
_Heb8_2='为圣所及真幕之执事、设此幕者、主也、非人也、';
_Heb8_3='凡大祭司、皆为献礼与祭而立、故此大祭司亦必有所献、';
_Heb8_4='若其在世、则不为祭司、盖有依律献礼者在焉、';
_Heb8_5='彼所奉事、乃在天者之像与影耳、如摩西将造幕时、奉谕云、宜谨依在山所示尔之式而造诸物、';
_Heb8_6='今耶稣得更美之执事、以其为中保于愈善之约、此约乃于愈善之许而立者、';
_Heb8_7='倘前约无缺、则无庸立后约矣、';
_Heb8_8='惟视其有缺、则曰、主云、时日将至我与以色列家、及犹大家、必立新约、';
_Heb8_9='非依我与其先祖所立之约、即在援其手、导之出埃及时者、主云、彼不恒守我约、故我弗眷顾之、';
_Heb8_10='又云、斯日以后、我与以色列家所立之约、乃以我律置其衷、铭其心、我于彼为上帝、彼于我为民、';
_Heb8_11='勿须各训其邻里及其兄弟云、宜识主、盖自卑至尊、皆必识我、';
_Heb8_12='以我将宽恕其不义、不复忆其罪愆、';
_Heb8_13='约既曰新、则以前者为旧、夫旧而渐衰者、殆近于消灭矣、';
_Heb9_1='夫前约有崇事之仪、与斯世之圣所、';
_Heb9_2='盖设有一幕、其前者称圣所、内有灯台与几、及陈设饼、';
_Heb9_3='二幔之后、其幕称至圣所、';
_Heb9_4='有焚香之金鼎、与遍包以金之约匮、内有贮玛那之金樽、亚伦萌芽之杖、与约版二、';
_Heb9_5='匮上有荣华之基路伯、覆翼赎罪所、此数者姑弗详言、';
_Heb9_6='凡此既备、诸祭司恒入前幕、行崇奉之事、';
_Heb9_7='其内幕、惟大祭司岁一入之、无不以血为己及民之愆而献焉、';
_Heb9_8='圣神明示前幕尚存时、圣所之路犹未显也、';
_Heb9_9='斯乃今时之表式、其所献之礼与祭、不能使崇事者依良心而得完全、';
_Heb9_10='夫礼也祭也、以及饮食盥濯、仅为形躯之仪、其设立也、乃待振兴之时耳、○';
_Heb9_11='基督至矣、为将来佳事之大祭司、由于愈大愈全之幕、非手所造、不属斯世、';
_Heb9_12='且非以羊与犊之血、乃以己血、一入圣所、遂成永赎焉、';
_Heb9_13='若牛羊之血、与牝犊之灰、洒于不洁者、尚能圣之、致形躯得洁、';
_Heb9_14='况基督由永生之神、献己于上帝、无有瑕疵、其血岂不尤能洁尔良、去死行以事维生之上帝乎、';
_Heb9_15='是以彼为新约之中保、以死而赎前约下之罪愆、俾蒙召者得所许之永业、';
_Heb9_16='凡有遗命、必待命之者死、';
_Heb9_17='既死、则遗命坚矣、命之者尚在、遗命有庸乎、';
_Heb9_18='故前约之立、非不以血也、';
_Heb9_19='盖摩西既依律言诸诫于民、则取犊与羊之血、并水、与绛绵、牛膝草、洒于其书、以及诸民、';
_Heb9_20='曰、此乃上帝所命尔约之血、';
_Heb9_21='又以血洒幕及供事之器、';
_Heb9_22='且依律则诸物几皆以血而洁、若无流血、则无赦免、○';
_Heb9_23='夫在天诸物之像、须以此而洁、但在天之物、当用愈善之祭洁之、';
_Heb9_24='盖基督非入手造之圣所、似真圣所之形状者、乃入于天、今于上帝前为我侪而显焉、';
_Heb9_25='亦非屡以己献、如彼大祭司、岁以非己之血入圣所、';
_Heb9_26='若然、则自创世以来彼必屡受苦矣、但今值季世、乃一显著、献己为祭、以除人罪、';
_Heb9_27='夫存乎人者有一死、死后有鞫、';
_Heb9_28='如是、基督一献己以负众罪、将以无罪复显于望之者、而致拯救、';
_Heb10_1='夫律既为将来佳事之影、非其真形、必不能以历年恒献之祭、使近之者完全、';
_Heb10_2='若然、则献祭之事岂不止乎、盖崇事者一洁、不复觉罪、';
_Heb10_3='惟历年献祭、乃使人忆罪耳、';
_Heb10_4='盖牛羊之血、不能除罪、';
_Heb10_5='故基督临世时曰、祭与礼尔不欲之、乃为我备一身焉、';
_Heb10_6='燔祭罪祭、尔不悦之、';
_Heb10_7='我则曰、上帝欤、我来以行尔旨、乃经卷载及我者、';
_Heb10_8='前既言祭与礼、燔祭罪祭、尔不欲之、且不悦之、是皆依律而献者、';
_Heb10_9='后则曰、我来以行尔旨、乃除其先、以立其后也、';
_Heb10_10='我侪由此旨、赖耶稣基督一献其身、而得成圣矣、';
_Heb10_11='凡祭司日立而奉事、屡献一式之祭、究不能除罪也、';
_Heb10_12='惟彼既为罪而献一祭、以至永久、则坐上帝右、';
_Heb10_13='俟诸敌为其足几、';
_Heb10_14='盖以一献、使成圣者永为完全、圣神亦为我侪证之、';
_Heb10_15='盖曰、主既云、斯日以后、我与彼所立之约、';
_Heb10_16='乃以我律赋其心、铭其衷、';
_Heb10_17='又曰、我不复忆其罪、及其不法、';
_Heb10_18='夫既赦之、则不复为罪献祭矣、○';
_Heb10_19='兄弟乎、我侪既赖耶稣之血、毅然而入圣所、';
_Heb10_20='由彼为我侪所辟新且生之路、经乎幔、即其形躯也、';
_Heb10_21='且既有大祭司、宰上帝家、';
_Heb10_22='则宜以诚心笃信而进、心被洒以除是非之谬误、身亦为清水所涤、';
_Heb10_23='持守所承之望而不移、盖许之者诚信也、';
_Heb10_24='宜彼此顾恤、激励于仁爱善行、';
_Heb10_25='勿辍会集、如彼辍之者、惟相劝勉、见彼日愈近而愈切、○';
_Heb10_26='我侪既识真理、而故干罪、则无复有赎罪之祭、';
_Heb10_27='惟战栗待鞫、及灭诸敌之烈火耳、';
_Heb10_28='拒摩西之律者、有二三人为证、其死无恤、';
_Heb10_29='况践踏上帝子、以所由成圣之约血为俗、且狎侮施恩之神、尔意若人受刑、其重为何如乎、';
_Heb10_30='盖曰、伸冤在我、我必报之、又曰、主必鞫其民、此谁所言、我侪固知之矣、';
_Heb10_31='陷于维生上帝手、可惧哉、○';
_Heb10_32='尔当忆曩日蒙光照后、所忍诸难之大战、';
_Heb10_33='或受诟谇艰辛、为人之戏剧、或人受此苦、而己与之、';
_Heb10_34='盖人在缧绁、尔体恤之、人夺尔业、尔喜听之、因知有愈美恒存之业也、';
_Heb10_35='故勿去尔果毅、盖有大赏焉、';
_Heb10_36='尔须忍、致尔既行上帝旨、则得其所许、';
_Heb10_37='盖曰、尚有须臾、则来者必来、决不稽迟、';
_Heb10_38='惟我义者、必由信而生、若其退缩、我心不悦之、';
_Heb10_39='然我侪非属退缩而致沦亡者、乃属信而致灵之得救者也、';
_Heb11_1='夫信为所望者之基、未见者之据、';
_Heb11_2='古人以之而得美称、';
_Heb11_3='我侪以信、知诸世界乃由上帝之言而造、致所见者、非由可见者而成也、';
_Heb11_4='亚伯以信、而献祭于上帝、较该隐尤善、由是得证为义、即上帝因其礼而证之、且由此信虽死犹言、';
_Heb11_5='以诺以信而被徙、使之不死、人不复遇焉、上帝徙之故也、盖其未徙之先、已得上帝悦之之证、';
_Heb11_6='外乎信则不见悦、就上帝者、必信其有、且信其赏赉求之者也、';
_Heb11_7='挪亚以信、而得示以未见之事、寅畏而备方舟、以救其家、由此而罪世、且得依信之义也、';
_Heb11_8='亚伯拉罕有信、蒙召承顺、往于将受为业之地、既出、不知所往、';
_Heb11_9='以信而旅于所许之地、如在异地、与共承一许之以撒雅各居幕无殊焉、';
_Heb11_10='盖望有基之邑、其营之造之者、上帝也、';
_Heb11_11='撒拉有信、虽逾生育之年、尚能怀妊、以许之者诚信也、';
_Heb11_12='故自一人犹已死者、生育如天星之繁多、如海沙之无数、○';
_Heb11_13='此皆有信而死、未得所许、惟遥望而迎之、自谓在世为宾旅、为寄居者、';
_Heb11_14='夫如是言者、明表其寻求家乡也、';
_Heb11_15='若念所出之地、必有机可归、';
_Heb11_16='惟其所慕者尤善、即在天者、故上帝不耻称为彼之上帝、盖已为之备邑焉、○';
_Heb11_17='亚伯拉罕有信、见试时献以撒、即欣承诸许者、献其独生之子、';
_Heb11_18='主曾语之曰、尔裔将由以撒而称、';
_Heb11_19='彼以为上帝能使人自死而起、亦如自死中而反受其子也、';
_Heb11_20='以撒有信、于将来之事、祝雅各以扫、';
_Heb11_21='雅各有信、濒死时、祝约瑟二子、扶杖而拜、';
_Heb11_22='约瑟有信、临终时、言及以色列裔之将去此、且以己之骸骨嘱之、';
_Heb11_23='摩西生时、其父母有信、见子美都、匿之三月、不畏王命、';
_Heb11_24='摩西有信、既长、不愿称为法老女之子、';
_Heb11_25='宁与上帝民共受艰辛、不欲暂享罪恶之乐、';
_Heb11_26='以为缘基督受辱、富于埃及所有之财货、望赏赉故也、';
_Heb11_27='彼以信而去埃及、不畏王怒、因其坚忍、如见莫能见者、';
_Heb11_28='以信而立逾越节、及洒血礼、免灭长子者及于民众、';
_Heb11_29='民众以信而涉红海、如履陆地、埃及人试行之而沈溺、';
_Heb11_30='且以信而环绕耶利哥城、历七日而倾圮、';
_Heb11_31='娼妓喇合以信、而和平接纳侦者、故不与不顺者偕亡、';
_Heb11_32='我又何言哉、如基甸、巴拉、参孙、耶弗他、大卫、撒母耳、与诸先知、若言之、时则不足矣、';
_Heb11_33='其人以信而服诸国、行公义、得应许、箝狮口、';
_Heb11_34='灭火势、避锋刃、弱而强、战而勇、破异邦军、';
_Heb11_35='有妇得其死者复生、亦有遭酷刑而不愿赎、欲得尤善之复起、';
_Heb11_36='又有受戏玩、鞭扑、缧绁、囹圄之试、';
_Heb11_37='受石击、锯解、磨炼、死于锋刃、衣绵羊山羊之皮而流离、受穷乏、患难、暴虐、';
_Heb11_38='于荒野、山岭、洞穴、地窟、转徙无常、若此之人、乃斯世不堪有者也、';
_Heb11_39='是皆以信得美证、而未获所许、';
_Heb11_40='盖上帝为我侪所备尤善、使彼外乎我侪者、不得完全也、';
_Heb12_1='既有若许之证者、云集围我、则宜释诸重负与纠缠之罪、以恒忍而趋我前程、';
_Heb12_2='瞻望耶稣、即我信之始终、彼为陈于其前之乐、忍受十架、轻视耻辱、今得坐于上帝右、';
_Heb12_3='其忍受恶人如此之横逆、尔宜念之、免致疲倦丧志、';
_Heb12_4='尔攻罪恶、尚未捍御至于流血、';
_Heb12_5='又忘劝尔之言、如谕子曰、吾子乎、主惩尔、勿轻视、受其谴、勿丧志、';
_Heb12_6='盖主所爱者惩之、所纳诸子扑之、';
_Heb12_7='尔之所忍乃为受惩、上帝待尔如子矣、焉有子而父不惩之者乎、';
_Heb12_8='夫惩众所共也、而尔无之、则为私生、而非子矣、';
_Heb12_9='且我生身之父惩我、我尚敬之、况诸神之父、不更宜服之以得生乎、';
_Heb12_10='彼乃暂依己意而惩、惟此则为我之益、使我与其圣也、';
_Heb12_11='凡惩之之时、似非乐、而为忧、后则由惩生练、而结和平之果、即义也、';
_Heb12_12='故手垂膝痿者、宜起之、';
_Heb12_13='为尔足直其径、免跛者偏离、宁使之愈焉、○';
_Heb12_14='宜务和平及清洁于众、盖非清洁、无人得见主也、';
_Heb12_15='慎之哉、恐有失上帝恩者、恐有苦根发萌以扰尔、致众玷污、';
_Heb12_16='恐有淫乱者、或轻侮如以扫者、为一??啜、而鬻长子之分、';
_Heb12_17='尔知其后欲承祝、虽哭泣以求、终亦见弃、盖不得改悔之地也、○';
_Heb12_18='夫尔非至可扪火炎之山、及晦冥、昏暗、暴风、';
_Heb12_19='号角之音、宣言之声、闻者咸求勿复与言、';
_Heb12_20='盖众不克当所命云、傍此山者、虽兽、亦必以石击之、';
_Heb12_21='且所见者可畏之甚、致摩西云、我悚惧战栗、';
_Heb12_22='尔所至者、乃锡安山维生上帝邑、在天之耶路撒冷、天军万数、';
_Heb12_23='诸长子会咸集、即名录于天者、暨鞫众之上帝、并义人得完全者之灵、';
_Heb12_24='且有新约中保耶稣、与所洒之血、此血所言、较亚伯为尤善、';
_Heb12_25='语尔者慎勿拒之、盖拒在地之传命者、尚不得逭、况违夫自天者乎、';
_Heb12_26='当时其声震地、但今则告之曰、尚有其一、我不第震地、亦必震天、';
_Heb12_27='此所言者、乃指所震必废、如受造之物、俾不震者恒存、';
_Heb12_28='故我侪既受不震之国、则宜感恩、而以虔恭寅畏、崇事上帝、为其所悦、';
_Heb12_29='盖我之上帝、乃焚毁之火也、';
_Heb13_1='兄弟之爱、宜恒存之、';
_Heb13_2='勿忘寓旅、盖由是而行、曾有接天使而不觉者、';
_Heb13_3='宜念囚者、如与同囚、念被虐者、因己亦具此身、';
_Heb13_4='尔众宜重婚姻、勿玷床笫、盖苟合行淫者、上帝必鞫之、';
_Heb13_5='勿好利、以尔所有为足、盖上帝尝云、我必不弃尔、不遗尔也、';
_Heb13_6='如是、我侪毅然曰、主乃我助、我无所畏、人其如我何、○';
_Heb13_7='导尔而宣上帝道于尔者、宜念之、揆其生平之果效、而法其信、';
_Heb13_8='夫耶稣基督在昨在今、爰及世世、一也、';
_Heb13_9='勿为异端诸教所荡、盖心以恩而坚、乃善、非以食耳、行乎此者、未获益也、';
_Heb13_10='我侪有坛、凡奉事于幕者、不得食其物、';
_Heb13_11='夫牺牲之血、大祭司为罪携入圣所、其体则焚于营外、';
_Heb13_12='如是、耶稣欲以己血使民成圣、亦受苦于邑门之外、';
_Heb13_13='故我侪宜负其辱、出营外就之、';
_Heb13_14='盖我侪于此无恒存之邑、惟求将来者、';
_Heb13_15='是以当由耶稣、恒献颂赞之祭于上帝、此即承奉其名、口中之果也、';
_Heb13_16='勿忘为善、供人所需、如此之祭、乃上帝所悦者、';
_Heb13_17='导尔者宜顺服之、因彼为尔之灵儆醒、如将陈诉者、使彼于此乐而不忧、否则于尔无益也、○';
_Heb13_18='请尔为我侪祈祷、盖我自信良心素具、凡事欲依正道而行、';
_Heb13_19='我尤切求尔行此、致返就尔尤速也、○';
_Heb13_20='愿平康之上帝、曾以永约之血、使群羊之大牧、我主耶稣、自死复生、';
_Heb13_21='俾尔备乎诸善、以行其旨、且由耶稣基督、于尔之衷成其所悦、愿荣归之、爰及世世、阿们、○';
_Heb13_22='兄弟乎、我略书以遗尔、请容我劝勉之言、';
_Heb13_23='尔曹宜知兄弟提摩太已见释、若其速至、我将偕之见尔、';
_Heb13_24='为问诸导尔者及诸圣徒安、在义大利者问尔安、';
_Heb13_25='愿恩惠偕尔众、阿们、';
_Jas1_1='上帝及主耶稣基督之仆雅各、请十二支之散处者安、';
_Jas1_2='我兄弟乎、尔罹诸试、当悉以为乐、';
_Jas1_3='因知尔信之经验、乃致忍也、';
_Jas1_4='惟使忍成功、致尔完全无缺、○';
_Jas1_5='尔中若有缺于智者、当求上帝、彼博施于众、不责乎人、必赐之焉、';
_Jas1_6='但其求也、宜信而无疑、盖疑者譬之海浪、风激而荡漾、';
_Jas1_7='斯人勿意有获于主、';
_Jas1_8='贰心之人、所行无定、○';
_Jas1_9='兄弟之卑者、当因升高而乐、';
_Jas1_10='富者降卑亦然、以其如草花将逝也、';
_Jas1_11='盖日出风炎、则草枯花谢、秀色云亡、富者于其所为、其衰亦若是、○';
_Jas1_12='忍试者福矣、盖既经验、必受维生之冕、即主所许于爱己者、';
_Jas1_13='见试者、勿谓我为上帝所试、盖上帝不试于恶、亦不试人、';
_Jas1_14='凡为己欲所诱惑者、乃见试也、';
_Jas1_15='欲既孕、则生罪、罪既成、则产死、';
_Jas1_16='我所爱之兄弟乎、毋迷误、';
_Jas1_17='凡美善之施、纯全之赉、皆由于上、自光明之父而降、彼无变易、亦无移影、';
_Jas1_18='且循己旨、以真道生我侪、俾于其所造者、犹初实之果焉、○';
_Jas1_19='我所爱之兄弟其知之、各宜疾于听、徐于言、缓于怒、';
_Jas1_20='盖人之怒、非成上帝之义也、';
_Jas1_21='故宜去诸污秽恶慝、以谦和承所种之道、即能救尔灵者、';
_Jas1_22='惟宜行道、不第闻之而自欺也、';
_Jas1_23='盖闻道而不行者、犹人观其本来面目于镜、';
_Jas1_24='既观而往、遂忘其何若矣、';
_Jas1_25='惟察夫纯全之律、乃使人自由者、且恒于是、非闻而忘、乃遵而行者、斯人于其所为、必获福矣、';
_Jas1_26='人若自以为敬虔、而不扪其舌、自欺其心、其敬虔乃虚矣、';
_Jas1_27='夫眷顾孤寡于彼患难之间、且自守不为斯世所染者、此则于我父上帝前、为纯洁无玷之敬虔也、';
_Jas2_1='我兄弟乎、尔守有荣之主耶稣基督之道、则勿以貌取人、';
_Jas2_2='尔之会堂、若有金环华服者入、亦有贫而恶衣者入、';
_Jas2_3='尔顾华服者曰、安坐于此、谓贫者曰、且立于彼、或坐我足几之下、';
_Jas2_4='岂非尔衷歧异、以恶念判别乎、';
_Jas2_5='我所爱之兄弟乎、听之哉、上帝岂非选斯世之贫者、使富于信、而承其所许于爱己者之国乎、';
_Jas2_6='尔乃辱夫贫者、彼富者非挟制尔、曳尔至公庭乎、';
_Jas2_7='非谤尔见称之美名乎、';
_Jas2_8='然依经所载、爱邻如己之尊律、尔若尽之、则善矣、';
_Jas2_9='若以貌取人则为罪、乃律所拟为干犯者、';
_Jas2_10='人守全律而蹶于一、是干众律也、';
_Jas2_11='盖言毋淫者、亦言毋杀、尔若不淫而杀、则为干律者矣、';
_Jas2_12='或言或行、宜如将受鞫于自由之律者、';
_Jas2_13='盖未施矜恤者、其受鞫亦不获矜恤、夫矜恤也、必胜乎鞫、○';
_Jas2_14='我兄弟乎、人若自谓有信而无行、何益之有、信能救之乎、';
_Jas2_15='若兄弟或姊妹裸体、而日乏食、';
_Jas2_16='尔中或语之曰、安然而往、愿尔温饱、而不予以身之所需、则何益哉、';
_Jas2_17='如是信而无行、乃死耳、';
_Jas2_18='或谓尔有信、我有行、尔其以行外之信示我、我则由我之行以信示尔、';
_Jas2_19='尔信上帝惟一、善矣、诸鬼亦信之而战栗、';
_Jas2_20='虚诞之人欤、岂不知行外之信乃死乎、';
_Jas2_21='我祖亚伯拉罕献子以撒于坛、非由行见义乎、';
_Jas2_22='可见其信与行同工、且信由行而成全也、';
_Jas2_23='此乃应经所云、亚伯拉罕信上帝、义遂归之、且称为上帝友、';
_Jas2_24='由是观之、人见义乃由行、非独由信也、';
_Jas2_25='如妓喇合纳使者、使出他途、非亦由行见义乎、';
_Jas2_26='盖身外乎灵则死、信外乎行亦死也、';
_Jas3_1='我兄弟乎、勿多为师、盖知我侪受鞫尤严也、';
_Jas3_2='夫我侪于事多蹶、惟于言无蹶者、是为完人、能范其身、';
_Jas3_3='若置勒于马口、使之驯服、则可驭其一身、';
_Jas3_4='试观诸舟如彼其大、且为狂风所荡、运以小舵、则随舵师所欲、';
_Jas3_5='如是、舌为小体、而夸大焉、些须之火、能燃若大之林、';
_Jas3_6='舌乃火、于百体中为不义之寰区、玷污一身、爇毕生之行动、其火乃由地狱也、';
_Jas3_7='盖凡禽兽、昆虫、鳞介、皆可制、且已为人制、';
_Jas3_8='惟舌莫能制、乃不息之恶、充以死毒焉、';
_Jas3_9='我侪以之祝主即父、亦以诅夫依上帝形而造之人、';
_Jas3_10='祝与诅均出一口、我兄弟乎、此非所宜也、';
_Jas3_11='源泉岂自一穴而出甘苦乎、';
_Jas3_12='我兄弟乎、无花果树能结橄榄乎、葡萄树能结无花果乎、水之咸者、亦不能出淡者矣、○';
_Jas3_13='尔中孰睿而智乎、宜以温柔之智、自善行而彰其工、';
_Jas3_14='若心怀嫉很朋党、则勿夸、勿诳以敌真理、';
_Jas3_15='此智非自上而来、乃属地与欲与魔也、';
_Jas3_16='盖媢嫉朋党所在、必有纷乱与诸恶行、';
_Jas3_17='惟自上之智、则首贞洁、次和平、温良、柔顺、充以矜恤与善果、无贰无伪、';
_Jas3_18='仁义之果、乃以和致和者之所播也、';
_Jas4_1='尔中之战鬬争竞奚自哉、非自战于尔百体中之欲乎、';
_Jas4_2='尔欲而不得、尔杀尔嫉而不能得、战鬬也、争竞也、尔之无所得者、以尔不求也、';
_Jas4_3='尔求而不得、以尔妄求、欲用之于尔欲也、';
_Jas4_4='淫乱者乎、尔岂不知友于世、乃敌上帝乎、凡欲为世之友者、自为上帝敌也、';
_Jas4_5='尔意经言岂徒然哉、其所使居于我侪之灵、讵恋慕以至媢嫉乎、';
_Jas4_6='惟彼赐恩尤大、故曰、上帝拒骄傲者、赐恩于谦卑者、';
_Jas4_7='是以尔宜服于上帝、惟御魔、魔则遁、';
_Jas4_8='近上帝、上帝则近尔、干罪者净乃手、贰心者洁乃心、';
_Jas4_9='宜负苦悲泣、易笑为哀、易乐为忧、';
_Jas4_10='自卑于主前、主则升尔、○';
_Jas4_11='兄弟乎、毋相诋、诋兄弟拟兄弟者、是诋律拟律也、尔若拟律、则非守律者、乃拟之者矣、';
_Jas4_12='立律而拟之者惟一、能救能灭者是也、尔为谁、而拟人乎、○';
_Jas4_13='噫、尔言今日明日将往某邑、寓彼一年、贸易获利、';
_Jas4_14='但明日如何、尔不知也、尔生命伊何、犹云雾耳、暂见而即无矣、';
_Jas4_15='宁言若主有旨、我侪且生、行此行彼、';
_Jas4_16='今尔乃以虚诞自诩、凡此者非善也、';
_Jas4_17='盖知善而不行者、罪也、';
_Jas5_1='噫、富者欤、宜悲泣号啕、因苦难将临于尔也、';
_Jas5_2='尔财坏矣、尔衣蠹矣、';
_Jas5_3='尔金银锈矣、其锈将为证于尔、且如火而蚀尔肉、尔已积财于末日也、';
_Jas5_4='刈于尔田之工值、尔以诡谲不给、有声吁呼、且刈者之呼号、已入万军之主之耳矣、';
_Jas5_5='尔在世奢侈宴乐、餍尔心于宰割之日、';
_Jas5_6='尔罪义者而杀之、彼不拒尔、○';
_Jas5_7='兄弟乎、宜恒忍以待主临、试观农人冀地之嘉产、恒忍以待、至得前后之雨、';
_Jas5_8='尔亦宜恒忍、坚乃心、盖主之临伊迩也、';
_Jas5_9='兄弟乎、勿相嗟怨、免尔受鞫、鞫者已立门前矣、';
_Jas5_10='兄弟乎、取奉主名而言之诸先知、为受苦恒忍之模范、';
_Jas5_11='恒忍者、视为有福、约伯之忍、尔闻之矣、主究竟如何、尔见之矣、盖主极其慈悲矜恤也、○';
_Jas5_12='我兄弟乎、天也、地也、他物也、勿指之而誓、惟是则是、否则否、免陷于鞫也、○';
_Jas5_13='尔中有忧苦者、则祈祷、有喜乐者、则歌颂、';
_Jas5_14='有病者、则请会中长老、奉主名膏之以膏、为之祈祷、';
_Jas5_15='夫由信之祈祷、可救病者、主将起之、如其干罪、亦将赦之、';
_Jas5_16='宜彼此认罪、互相祈祷、致可得愈、盖义者之恳求、大有成效也、';
_Jas5_17='以利亚之为人、情同我侪、切求不雨、则不雨于地、历三年有六月、';
_Jas5_18='再求、则天赐雨、而地出其产焉、○';
_Jas5_19='兄弟乎、尔中或迷失真道、而有使之反正者、';
_Jas5_20='当知使罪人反自迷途、乃救一人免死、掩罪多矣、';
_1Pe1_1='耶稣基督之使徒彼得、书达散处于本都、加拉太、加帕多家、亚西亚、庇推尼之客旅、';
_1Pe1_2='依父上帝之豫知而蒙选、由圣神而成圣、以致顺服、洒以耶稣基督之血者、愿恩惠平康、益增于尔、○';
_1Pe1_3='祝颂我主耶稣基督之父上帝、依其鸿慈、由耶稣基督自死复起、重生我侪、致获维生之望、';
_1Pe1_4='而得不坏不玷不衰之业、为尔存之于天、';
_1Pe1_5='由上帝之能、以信而得守护、致蒙拯救、将显于季世者、';
_1Pe1_6='尔于此则喜甚、但今或须受诸试而暂忧、';
_1Pe1_7='使尔信之验、宝于火炼可坏之金、于耶稣基督之显著、得厥赞美、及尊与荣、';
_1Pe1_8='夫尔未见而爱之、今虽不见而信之、则喜甚、其乐也、乃言不能罄、荣莫与京者也、';
_1Pe1_9='得尔信之效、即尔灵之救、';
_1Pe1_10='斯救也、诸先知豫言将临于尔之恩者、且探索而研究之、';
_1Pe1_11='乃考基督之神在其衷者、豫证基督受苦、而后得荣、所指何时、并何如时、';
_1Pe1_12='彼得启示、非为己、乃为尔曹而役斯事、即今宣福音者、赖自天所遣之圣神、告尔此事也、天使亦欲详察之、○';
_1Pe1_13='故宜束尔志、制尔心、专望于耶稣基督显时将锡之恩、';
_1Pe1_14='如顺命之子、不徇昔时无知之欲、';
_1Pe1_15='召尔者圣矣、尔于诸行亦宜效其圣、';
_1Pe1_16='盖记云、尔宜圣、因我圣也、';
_1Pe1_17='尔若吁不以貌视人、依行而鞫之父、则旅居斯世、自当儆惕、';
_1Pe1_18='缘知尔见赎、脱祖父所传之妄行、非以金银可坏之物、';
_1Pe1_19='乃以宝血、如无疵无玷之羔、即基督之血也、';
_1Pe1_20='彼于创世之先、固为上帝所豫知、但在季世、为尔藉之信上帝者而显焉、';
_1Pe1_21='上帝自死起之、予之荣、致尔信尔望、皆在上帝、';
_1Pe1_22='尔曹既循真理、以洁己心、致爱兄弟无伪、则宜切心相爱、';
_1Pe1_23='以尔重生、非由可坏之种、乃由不可坏者、即上帝之道、生而恒存者也、';
_1Pe1_24='盖曰、世人如草、其荣如花、草枯花谢、';
_1Pe1_25='惟主道永存、斯道也、即所宣于尔之福音也、';
_1Pe2_1='尔曹既霑主之仁泽、去诸恶慝、诡谲、伪善、媢嫉、毁谤、';
_1Pe2_3='宜如甫生之婴、恋慕纯而合宜之乳、使尔由之渐长、以致蒙救、';
_1Pe2_4='主乃活石、为人所弃、而上帝则选而宝之、';
_1Pe2_5='尔既就之、亦如活石、筑成灵室、为圣祭司、以献灵祭、由耶稣基督而蒙嘉纳于上帝、';
_1Pe2_6='经云、我以所选而宝之屋隅首石、置于锡安、信之者不启羞、';
_1Pe2_7='于尔信者则为宝、于不信者、则曰、工师所弃之石、成为屋隅首石、';
_1Pe2_8='且为踬石、为碍磐、以其背道而蹶焉、此亦豫定者也、';
_1Pe2_9='惟尔乃蒙选之族、王室之祭司、维圣之国、特设之民、俾彰召尔出幽暗入奇光者之德、';
_1Pe2_10='素非为民、今为上帝民、素未蒙恤、今蒙恤矣、○';
_1Pe2_11='爱友乎、尔若客旅、若寄居、我劝尔戒形躯之欲、即攻尔心者也、';
_1Pe2_12='于异邦中宜正尔行、使素谤尔为恶者见之、则荣上帝于眷顾之日、';
_1Pe2_13='为主故、服人诸制、或在上之王、';
_1Pe2_14='或王所遣罚恶彰善之方伯、';
_1Pe2_15='盖上帝之旨、欲以善行杜愚人无知之口、';
_1Pe2_16='尔得自由、勿以自由而掩恶、惟如上帝之仆、';
_1Pe2_17='宜敬众人、爱兄弟、畏上帝、尊君王、○';
_1Pe2_18='为仆者宜以敬畏服尔主、不惟于温良者、即于邪僻者亦然、';
_1Pe2_19='缘有对上帝之良、虽受枉而忍忧、则见纳矣、';
_1Pe2_20='尔干罪见挞而忍、何誉之有、若行善受苦而忍、此乃上帝所嘉也、';
_1Pe2_21='尔之见召、因基督为尔受苦、遗范于尔、使践其迹、';
_1Pe2_22='彼未干罪、口无诡谲、';
_1Pe2_23='见诟不反詈、受苦无厉言、乃自托于依义而鞫者、';
_1Pe2_24='身负我侪之罪、而悬于木、致我既死于罪、而生于义、因彼之损伤、而尔得医、';
_1Pe2_25='盖尔素如歧路之羊、今归尔灵之司牧监督矣、';
_1Pe3_1='为妇者宜服尔夫、或夫不从道、致外乎道、由妇所行、亦可得之、';
_1Pe3_2='盖以见尔贞洁之行、及敬畏也、';
_1Pe3_3='尔之饰、毋在外、如辫发、佩金、衣美衣、';
_1Pe3_4='乃在温柔恬静之性、隐于心不可坏者、此在上帝前为至宝、';
_1Pe3_5='古昔圣女、上帝是望、亦以是自饰、服于其夫、';
_1Pe3_6='如撒拉顺从亚伯拉罕、称之为主、尔若行善、无所畏惧、则为其女矣、○';
_1Pe3_7='为夫者亦宜循理、与妇同居、视犹弱器、共承维生之恩、尔其尊之、免尔之祈祷有所阻也、○';
_1Pe3_8='要之、佥宜同心、体恤、友爱、慈怜、谦逊、';
_1Pe3_9='毋以恶报恶、以诟报诟、反为祝嘏、盖尔为此见召、致可得福、';
_1Pe3_10='故曰、凡欲爱生命而见佳日者、宜禁其舌于恶、其口于谲、';
_1Pe3_11='避恶行善、求和平而追随之、';
_1Pe3_12='盖主目顾义人、耳听其祈、惟主之面鉴彼恶人、';
_1Pe3_13='尔若热衷为善、害尔者其谁、';
_1Pe3_14='若因义受苦、则福矣、勿畏其威、勿为所撼、';
_1Pe3_15='中心尊主基督为圣、素备应对、以答凡诘尔衷所望之故者、惟宜温柔敬畏耳、';
_1Pe3_16='既怀无亏之良、及受谤言、使诬尔宗基督之善行者、自觉羞愧、';
_1Pe3_17='若为上帝之旨、则尔行善受苦、愈于行恶受苦矣、';
_1Pe3_18='盖基督亦一次为罪受苦、义者代不义者、以导我侪归上帝、其身虽受死、其灵则见苏、';
_1Pe3_19='且以灵往而宣道于狱中诸灵、';
_1Pe3_20='即昔之背逆者、上帝于挪亚备舟之日、忍以待之、当时由水得救者无几、惟八人耳、';
_1Pe3_21='今之洗礼、乃其影像、以救尔曹、非去形躯之污、惟求无亏之良于上帝前、乃因耶稣基督之复起也、';
_1Pe3_22='彼已升天、在上帝右、凡天使与有权有能者咸服之、';
_1Pe4_1='基督既以身受苦、尔亦宜以此志自卫、盖受苦于身者、则与罪绝矣、';
_1Pe4_2='俾不再循人欲、惟循上帝之旨、以度余年、';
_1Pe4_3='尔往时从异邦人之欲、而行邪侈、纵恣、沈湎、荒宴、般乐、及违理拜像之事、亦足矣、';
_1Pe4_4='彼见尔不同其流荡无度、则异而谤之、';
_1Pe4_5='若辈必自陈于鞫生者死者之主、';
_1Pe4_6='是以福音曾宣于死者、使其身如人而受鞫、其灵依上帝而得生、○';
_1Pe4_7='夫万物之终伊迩、故宜端正、节制而祈祷、';
_1Pe4_8='首要者、宜切心相爱、盖爱蔽多罪、';
_1Pe4_9='互相接纳而勿吝、';
_1Pe4_10='各依所受恩赐以相施、如忠信之执事、司上帝鸿恩者、';
_1Pe4_11='或宣道、则依上帝之诏、或役事、则依上帝所赐之能、致上帝由耶稣基督凡事受荣、愿荣与权归之、爰及世世、阿们、○';
_1Pe4_12='爱友乎、若遇火炼之试、勿以为不测而奇之、';
_1Pe4_13='尔既与基督之苦、当以为乐、俾于其荣显著时、亦可欢欣踊跃、';
_1Pe4_14='若为基督名而见诟、则福矣、盖上帝有荣之神止于尔也、';
_1Pe4_15='尔中勿因凶杀、盗窃、恶行、妄豫、而受苦、';
_1Pe4_16='惟因为基督徒而受苦、则毋愧、乃缘此名归荣上帝也、';
_1Pe4_17='盖时至则鞫自上帝之家始、若自我侪始、彼不服从上帝福音者、其终将何如哉、';
_1Pe4_18='若义者仅得救、则不虔不善者、将处于何地乎、';
_1Pe4_19='故循上帝旨而受苦者、宜以善行、托己灵于诚信造化之主也、';
_1Pe5_1='我劝尔中诸长老、我亦同为长老、证基督受苦、共与将显之荣者也、';
_1Pe5_2='宜牧尔中上帝群而督之、非由强、乃由愿、非趋利、乃乐为、';
_1Pe5_3='非主持所托、乃模范于众、';
_1Pe5_4='于牧长显著时、必得不敝之荣冕、';
_1Pe5_5='幼宜服长、尔曹谦以自束、互相服役、盖上帝拒骄泰者、赐恩卑逊者、';
_1Pe5_6='故于上帝大能之下、尔当自卑、俾得届期擢尔、';
_1Pe5_7='以凡所虑者托之、盖彼眷顾尔也、';
_1Pe5_8='宜节制儆醒、尔敌乃魔、如吼狮遍行、觅可吞噬者、';
_1Pe5_9='宜坚于信以御之、知尔兄弟在世、亦经此苦、';
_1Pe5_10='施诸恩之上帝、缘基督召尔享其永荣、俾尔于暂苦后、完全、坚固、强健、';
_1Pe5_11='愿权势归之、爰及世世、阿们、○';
_1Pe5_12='我略书此、由我所视为忠信之兄弟西拉、遗尔以为劝、且证此为上帝真恩、尔宜坚立其中、';
_1Pe5_13='在巴比伦之会、与尔共蒙选者、及吾子马可问尔安、';
_1Pe5_14='宜接吻以爱、互相问安、愿平康归尔凡宗基督者、';
_2Pe1_1='耶稣基督之仆使徒西门彼得、书达与我侪同获此宝信、在我上帝、我救者、耶稣基督之义也、';
_2Pe1_2='愿恩惠平康、因识上帝及我主耶稣、益增于尔、';
_2Pe1_3='盖其神能锡我一切关乎维生敬虔之事、乃因识夫以荣以德召我者也、';
_2Pe1_4='且由是锡以宝贵丰厚之许、俾尔得脱在世因欲之败坏、克与夫上帝之性、';
_2Pe1_5='缘此、尔当殷勤、于信益德、于德益智、';
_2Pe1_6='于智益节、于节益忍、于忍益虔、';
_2Pe1_7='于虔益友爱、于友爱益仁慈、';
_2Pe1_8='尔有此而扩充之、则必使尔于识我主耶稣基督、不怠不荒、';
_2Pe1_9='无此者则盲、仅视所近、忘其旧罪已洁、';
_2Pe1_10='是故兄弟、愈当殷勤、以坚尔召尔选、尔若行此、则永不蹶踬、';
_2Pe1_11='盖于我主我救者耶稣基督永久之国、必锡尔裕然而入、○';
_2Pe1_12='尔虽知此、且坚定于所得之真理、我必恒使尔忆之、';
_2Pe1_13='我尚在此幕时、勉尔记忆宜也、';
_2Pe1_14='盖知我去幕之日速矣、一如我主耶稣基督所示我者、';
_2Pe1_15='我且殷勤、使尔于我逝后、时能忆斯、';
_2Pe1_16='我侪以我主耶稣基督之能、与其降临示尔、非从巧饰虚词、乃曾目击其威、';
_2Pe1_17='盖彼由父上帝得尊荣时、有声自大荣临之、曰、此我爱子、我所欣悦者、';
_2Pe1_18='此自天之声、我侪偕彼于圣山时闻之、';
_2Pe1_19='且有更确之豫言、尔宜顾之、如灯烛暗、迨日始旦、明星甫照尔心矣、';
_2Pe1_20='首要者、宜知经之豫言、未有出于臆说者、';
_2Pe1_21='盖豫言非由人意而来、乃感于圣神者、由上帝而言也、';
_2Pe2_1='昔有伪先知起于民间、尔中亦将有伪师、私传左道以陷人、并拒赎之之主、自取速亡、';
_2Pe2_2='将有多人从其淫行、真道因之而受谤、';
_2Pe2_3='彼由贪婪、将以饰言渔尔之利、自昔其鞫不迟、沦亡不寝、';
_2Pe2_4='夫上帝既不惜干罪之天使、投之暗府、付之幽坎、守以待鞫、';
_2Pe2_5='又不惜上古之世、降洪水于不虔者、惟存宣义之挪亚八人、';
_2Pe2_6='又灰烬所多玛蛾摩拉二邑、以倾陷定其罪、以为后之不虔者鉴、';
_2Pe2_7='惟拯义者罗得、即以恶人之淫行为殷忧者、';
_2Pe2_8='盖此义者居其中、且见且闻、以其不法之行、日伤公义之心、';
_2Pe2_9='主知拯虔者于试中、而留不义者于刑下、以待鞫日、';
_2Pe2_10='彼徇形躯、纵污欲、轻视执改者为尤甚、然其果敢自恃、谤讟尊荣、而不战栗、';
_2Pe2_11='夫天使虽权力尤大、而于主前、尚不诟詈以讼之、';
_2Pe2_12='但此辈乃无知之物、生性如畜、以备执而屠者、谤讟其所不知、将于所败者而见败、';
_2Pe2_13='其受非义、乃非义之值也、彼以白昼宴乐为快、乃玷乃垢、与尔同餐时、则于爱筵而宴乐也、';
_2Pe2_14='其目充淫色、不已于罪、煽惑不坚之人、心习贪婪、是为受诅之子、';
_2Pe2_15='弃正道而迷罔、从比珥子巴兰之道、即爱不义之值者也、';
_2Pe2_16='彼为己之过愆见责、喑驴作人声、禁先知之狂妄、';
_2Pe2_17='若辈乃如眢井、狂风所荡之雾、有晦冥幽暗者待之、';
_2Pe2_18='盖其言矜夸虚诞、由形躯之欲、以邪淫诱乎甫脱妄行者、';
_2Pe2_19='许之以自由、而己则为邪慝之奴、盖为其所胜者、即为其奴也、';
_2Pe2_20='人既因识主救者耶稣基督、得脱世污、若复为其所累所胜、则后况较前尤剧、';
_2Pe2_21='盖识义路、而背所受之圣诫、不如不识之为愈也、';
_2Pe2_22='斯人也、如谚所云、犬既吐而转食之、豕既浴而复淖之、';
_2Pe3_1='爱友乎、我今以此后书遗尔、俱激励尔诚心、俾尔记忆、';
_2Pe3_2='即念夫圣先知往昔之言、及主救者藉尔之使徒所命、';
_2Pe3_3='首焉者、宜知季世将有戏谑者出而戏谑、从己欲而行、';
_2Pe3_4='谓降临之许安在、自列祖寝后、万物与初创时无异、';
_2Pe3_5='彼甘忘太古以上帝命而有诸天、及地自水而出、以水而结、';
_2Pe3_6='故当时之世、为水泛滥而没、';
_2Pe3_7='但今之天地、以是命而存以待火、留至恶人受鞫沦亡之日也、○';
_2Pe3_8='爱友乎、勿忘斯事、在主一日犹千年、千年犹一日、';
_2Pe3_9='主不延缓其所许、若有视为延缓者、是乃宽忍尔曹、不欲一人沦亡、惟欲人皆改悔、';
_2Pe3_10='然主日将至、如盗然、是日诸天訇然而逝、体质俱为烈火所化、地与其间之造作尽爇焉、';
_2Pe3_11='诸物既将如是消灭、则尔曹之为人、当如何清洁敬虔哉、';
_2Pe3_12='企慕上帝之日至、诸天因而焚毁、有体质者、悉以烈火销镕之、';
_2Pe3_13='我侪依其所许、希望新天新地、义寓其中焉、○';
_2Pe3_14='爱友乎、尔既望此、则宜殷勤、俾获平康、无玷无疵于其前、';
_2Pe3_15='且视我主之宽忍为拯救、如我侪所爱之兄弟保罗、依所赋之智、尝以书遗尔、';
_2Pe3_16='彼之诸书亦论及此、中有难明者、而不学不固之辈强解之、于他经亦然、乃自取沦亡也、○';
_2Pe3_17='爱友乎、既豫知之、则宜谨慎、免为恶者之谬所诱、失尔坚也、';
_2Pe3_18='惟宜增益于恩、及识夫我主救者耶稣基督、愿荣归之、自今以至永世、阿们、';
_1Jn1_1='维生之道、元始而有、我侪所闻所见、所目睹而手扪者、';
_1Jn1_2='此生显著、我侪曾见之而为证、且以语尔、即永生也、乃原与父偕、而显著于我侪者、';
_1Jn1_3='夫我侪以所见所闻者语尔、使尔心交于我侪、我侪亦心交于父、及其子耶稣基督、';
_1Jn1_4='我书此遗尔、俾我侪喜乐充盈焉、○';
_1Jn1_5='夫上帝乃光、无少暗昧、此我所闻于彼、而报于尔之示谕也、';
_1Jn1_6='若言心交于彼、而行于暗昧、则诳而不循真理、';
_1Jn1_7='若行于光、犹彼在光、则互有心交、而其子耶稣之血、洁我诸罪矣、';
_1Jn1_8='若言无罪、则自欺、而真理不在我衷、';
_1Jn1_9='若承我罪、彼乃信义、必赦我罪、洁我诸不义矣、';
_1Jn1_10='若言我未干罪、则以彼为诳、其道不在我衷矣、';
_1Jn2_1='我小子乎、我书此遗尔、免尔干罪、人若干罪、则于父前我侪有代言者、即义者耶稣基督也、';
_1Jn2_2='彼为我罪作挽回之祭、不第为我、亦为举世焉、';
_1Jn2_3='我若守其诫、则自知识之也、';
_1Jn2_4='人自谓识之、而不守其诫、则为诳者、真理不在彼衷矣、';
_1Jn2_5='惟守其道者、则上帝之爱、诚成全于彼矣、以是知我侪在主中也、';
_1Jn2_6='自谓恒在主中者、其所行当如彼所行也、○';
_1Jn2_7='爱友乎、我书与尔者、非新诫、乃尔自初所有之旧诫、旧诫也者、即尔所闻之道也、';
_1Jn2_8='再者、我以新诫书与尔、其事在彼为真、在尔亦然、因幽暗渐逝、真光已照矣、';
_1Jn2_9='人自谓在光中、而恶兄弟、乃尚在暗中也、';
_1Jn2_10='爱兄弟者、乃居光中、无由倾踬、';
_1Jn2_11='惟恶兄弟者、乃在暗中、且行于暗中、不知所往、因暗盲其目也、○';
_1Jn2_12='小子乎、我书与尔、以尔诸罪、因其名见赦矣、';
_1Jn2_13='父老乎、我书与尔、以尔识自始而有者、少者乎、我书与尔、以尔已胜恶者、孺子乎、我曾书与尔、以尔识父、';
_1Jn2_14='父老乎、我曾书与尔、以尔识自始而有者、少者乎、我曾书与尔、以尔刚健、且上帝之道、恒在尔中、而尔已胜恶者、';
_1Jn2_15='勿爱斯世与在世之物、人若爱世、则父之爱不在其衷、';
_1Jn2_16='盖凡在世者、如形躯之欲、眼目之欲、并此生之骄矜、皆非由父、乃由世也、';
_1Jn2_17='且世渐逝、其欲亦然、惟行上帝旨者永存、○';
_1Jn2_18='孺子乎、斯乃末时、尔尝闻有敌基督者至、今已多有敌基督者兴起矣、以是知为末时也、';
_1Jn2_19='彼自我而出、但非属我者、若其属我、则恒偕我矣、然其出也、乃显其皆非属我也、';
_1Jn2_20='尔受膏于圣者、无不知也、';
_1Jn2_21='我书与尔、非因尔不识真理、乃因尔识之、且凡虚诳、非由于真理也、';
_1Jn2_22='诳者谁耶、非不认耶稣为基督者乎、其不认父与子者、即敌基督者也、';
_1Jn2_23='凡不认子者、不有父也、认子者、即有父也、';
_1Jn2_24='尔曹自始所闻者、当恒在尔衷、若然、则尔亦恒在子及父中矣、';
_1Jn2_25='此其所许于我者、即永生也、';
_1Jn2_26='我书此遗尔、乃指误诲尔之人、';
_1Jn2_27='惟尔自主所受之膏、恒在尔衷、则不须人训尔、彼之膏、即以诸事训尔、是乃真而无诳、尔当依其所训、恒在彼中焉、';
_1Jn2_28='小子乎、今宜恒在彼中、迨彼显著、我侪于其降临时、可毅然而无愧、';
_1Jn2_29='尔若知彼为义、则知凡行义者、皆由之而生也、';
_1Jn3_1='试观父以如何之爱赐我侪、俾得称为上帝子、我侪诚是也、斯世不识我、因其不识彼也、';
_1Jn3_2='爱友乎、我侪今为上帝子、将来若何、尚未显明、所可知者、彼显著时、我克肖之、盖将见之、如其固然也、';
_1Jn3_3='且凡于彼有此望者、则洁己如彼之洁然、';
_1Jn3_4='凡行罪者、亦行不法、罪即不法也、';
_1Jn3_5='尔知彼曾显见、以除诸罪、而于彼无罪也、';
_1Jn3_6='凡恒在彼中者不干罪、干罪者未尝见之、亦未尝识之、';
_1Jn3_7='小子乎、勿为人所惑、行义者乃义、如彼之义然、';
_1Jn3_8='行罪者乃由于魔、盖魔自始干罪、上帝子所以显见者、为毁魔之工也、';
_1Jn3_9='凡由上帝而生者不行罪、以其种恒在厥衷、其不能干罪者、因由上帝而生也、';
_1Jn3_10='上帝子与魔之子、于此而显、凡不行义者、非由上帝也、不爱兄弟者亦然、';
_1Jn3_11='尔自初所闻之谕、即我侪宜相爱也、';
_1Jn3_12='非若该隐、由夫恶者而杀其弟、其杀之也何故、因其行恶而弟义也、○';
_1Jn3_13='兄弟乎、世若恶尔、勿以为奇、';
_1Jn3_14='我侪因爱兄弟、知已出死入生、不爱者仍居于死、';
_1Jn3_15='凡恶兄弟、乃杀人者也、尔知杀人者、永生不寓其衷、';
_1Jn3_16='主为我侪舍生、我侪于此而知爱、亦宜为兄弟舍生也、';
_1Jn3_17='凡有斯世之财产者、视兄弟匮乏、自塞其矜恤之心、则上帝之爱乌得寓其衷哉、';
_1Jn3_18='小子乎、我侪之爱、勿以言以舌、乃以行以诚也、';
_1Jn3_19='于此知我侪由于真理、凡我心所自责者、则将安之于上帝前、';
_1Jn3_20='因上帝大于我心、而无所不知也、';
_1Jn3_21='爱友乎、我心若不自责、则可毅然于上帝前、';
_1Jn3_22='且凡所求者必得之、因我侪守其诫、而行其所悦之事也、';
_1Jn3_23='其诫也、 即我侪宜信其子耶稣基督之名、且依其所命而相爱也、';
_1Jn3_24='守其诫者、恒在彼中、彼亦恒在其中、由彼所赐我之圣神、知彼恒在我中也、';
_1Jn4_1='爱友乎、勿凡灵是信、当验其灵由上帝否、盖伪先知多出于世也、';
_1Jn4_2='凡灵之认耶稣基督成人身而临者、乃由上帝、于此可知上帝之神矣、';
_1Jn4_3='凡灵之不认耶稣者、非由上帝、乃敌基督者也、尔曾闻其将至、今已在世矣、';
_1Jn4_4='小子乎、尔曹乃由上帝、已胜彼众、盖在尔衷者、大于在世者也、';
_1Jn4_5='彼众由乎世、故所言亦由世、而世听之、';
_1Jn4_6='我侪乃由上帝、识上帝者听我、非由上帝者则否、真理之神、与谬妄之神、于此可识也、○';
_1Jn4_7='爱友乎、我侪宜相爱、盖爱由于上帝也、凡爱者由上帝而生、且识上帝、';
_1Jn4_8='不爱者、不识上帝、盖上帝即爱也、';
_1Jn4_9='上帝遣独生子入世、使我侪赖之而生、其爱由是而显、';
_1Jn4_10='非我尝爱上帝、乃上帝爱我、遣其子为我罪作挽回之祭、爱即在于此也、';
_1Jn4_11='爱友乎、上帝既如是爱我侪、则我亦当相爱、';
_1Jn4_12='从未有见上帝者、若相爱、则上帝恒在我中、而其爱亦成全于我中矣、';
_1Jn4_13='由是知我侪恒在彼中、彼亦恒在我中、因已赐其神于我也、';
_1Jn4_14='父遣子为救世者、此我侪所见而证者也、';
_1Jn4_15='凡认耶稣为上帝子者、上帝恒在彼中、而彼亦恒在上帝中、';
_1Jn4_16='上帝于我之爱、我既知而信之矣、夫上帝乃爱也、恒于爱者、则恒在上帝中、而上帝亦恒在彼中、';
_1Jn4_17='如是、则爱成全于我侪、俾我坦然于鞫日、盖彼如何、我侪在世亦然、';
_1Jn4_18='爱中无惧、爱既全、斯去惧矣、盖惧有刑、惧者未成全于爱耳、';
_1Jn4_19='我而有爱、因上帝先爱我也、';
_1Jn4_20='或谓我爱上帝、而恶兄弟、则为诳矣、盖不爱既见之兄弟、不能爱未见之上帝也、';
_1Jn4_21='爱上帝者、亦宜爱兄弟、此我侪所受之诫也、';
_1Jn5_1='凡信耶稣为基督者、由上帝而生也、凡爱生之者、亦爱其所生者也、';
_1Jn5_2='我侪若爱上帝而行其诫、则知爱上帝诸子矣、';
_1Jn5_3='夫爱上帝也者、守其诫是也、且其诫非难任也、';
_1Jn5_4='盖凡由上帝而生者胜乎世、其所以胜世者、我之信也、';
_1Jn5_5='胜世者谁、非信耶稣为上帝子者乎、';
_1Jn5_6='此乃以水以血而来者、即耶稣基督也、非独以水、乃以水与血、';
_1Jn5_7='证之者圣神也、圣神即真理也、';
_1Jn5_8='盖为证者有三、神也、水也、血也、此三者合于一也、';
_1Jn5_9='夫人之证、我若受之、则上帝之证为尤大、此上帝之证、即证其子也、';
_1Jn5_10='信上帝子者、在己有此证、不信上帝者、则以之为诳、因不信上帝为其子之证也、';
_1Jn5_11='其证即上帝以永生赐我侪、而此生在其子也、';
_1Jn5_12='有子者则有生、未有上帝子者、未有生也、○';
_1Jn5_13='我书此遗尔信上帝子之名者、俾知尔有永生、';
_1Jn5_14='我侪若依其旨而求、彼必听我、此我侪毅然于其前也、';
_1Jn5_15='若知有求必听、即知所求于彼者则得之、';
_1Jn5_16='人见兄弟干罪不至于死、则祈求之、上帝必予之以生、即予干罪不至于死者、有至于死之罪、我言祈求、非指此也、';
_1Jn5_17='凡不义皆罪也、亦有罪不至于死者、○';
_1Jn5_18='我知凡由上帝而生者不干罪、生于上帝者则自守、 而恶者无从措手也、';
_1Jn5_19='且知我侪由于上帝、而举世附于恶者、';
_1Jn5_20='又知上帝子已至、赐我颖悟、使识真者、我侪在真者中、即在其子耶稣基督中也、此乃真上帝、亦永生也、';
_1Jn5_21='小子乎、宜自守、而远偶像、';
_2Jn1_1='为长老者书达蒙选之夫人、暨其子女、乃我所诚爱者、不第我也、凡识真理者亦然、';
_2Jn1_2='此爱乃缘真理、即恒于我侪、永偕我侪者也、';
_2Jn1_3='愿恩惠矜恤平康、由父上帝、及其子耶稣基督、以真以爱、而偕我侪焉、○';
_2Jn1_4='我见尔子有行于真理者、一如我侪自父所受之诫、则喜甚、';
_2Jn1_5='今求夫人宜相爱、此非我书新诫与尔、乃自始而有者也、';
_2Jn1_6='爱也者、即依诸诫而行也、此诫即宜行之于爱、如尔自始所闻者也、';
_2Jn1_7='盖多有惑人者出世、不认耶稣基督成人身而临、此乃惑人、且敌基督者也、';
_2Jn1_8='尔宜慎之、勿失我侪所劳者、则得充足之赏焉、';
_2Jn1_9='凡竞进而不恒于基督之训者、不有上帝也、恒于其训者、则有父及子矣、';
_2Jn1_10='人若就尔、不持此训、勿接之于家、亦勿问其安、';
_2Jn1_11='盖问其安者、即与其恶行也、○';
_2Jn1_12='我尚有多端书与尔、不欲以纸墨、乃望就尔晤谈、使尔喜乐充盈焉、';
_2Jn1_13='尔蒙选之妹之子女问尔安、';
_3Jn1_1='为长老者书达爱友该犹、我所诚爱者也、○';
_3Jn1_2='爱友乎、我所祈者、愿尔凡事畅遂安康、如尔心之畅遂然、';
_3Jn1_3='有兄弟来、证尔真诚、即依真理而行、我则喜甚、';
_3Jn1_4='我闻我之子女、行于真理、乐莫大焉、○';
_3Jn1_5='爱友乎、凡尔行于兄弟之为宾旅者、乃忠信之行也、';
_3Jn1_6='彼于会中证尔之爱、若宜乎上帝、而送之行、斯为善矣、';
_3Jn1_7='盖彼为其名而出、无所取于异邦人也、';
_3Jn1_8='若此者、我侪当接之、使我与之真理同劳焉、○';
_3Jn1_9='我曾略以书达于会、但其中有好为首之丢特腓、不接我侪、';
_3Jn1_10='我若来、必指陈其所行、彼以恶言妄论我侪、尚不以为足、己不接兄弟、有欲接者则禁之、逐之出会、';
_3Jn1_11='爱友乎、勿效恶、当效善、行善者由上帝、行恶者未见上帝也、';
_3Jn1_12='低米丢为众及真理所证、我侪亦证之、尔知我侪之证乃真也、○';
_3Jn1_13='我本有多端欲书与尔、但不愿以笔墨书之、';
_3Jn1_14='乃望速见尔、与尔晤谈、';
_3Jn1_15='愿平康归尔、诸友问尔安、尔其依名问诸友安、';
_Jud1_1='耶稣基督之仆雅各之弟犹大、书达诸见召者、即在父上帝中见爱、为耶稣基督而得保守者、';
_Jud1_2='愿矜恤平康仁爱、增于尔曹、○';
_Jud1_3='爱友乎、我方以我侪共得之拯救、殷勤书于尔、遂不得已以书劝尔为道力争、即授于诸圣一次而已者、';
_Jud1_4='盖有数人潜入、即自昔所豫载以服此鞫者、彼乃不虔之人、以我上帝之恩、反纵其欲、而不认唯一主宰、及我主耶稣基督、○';
_Jud1_5='尔虽悉知之、我今欲令尔忆之、即主救民出埃及地、后灭其不信者、';
_Jud1_6='又有天使不守职位、去其居所、主以缧绁永拘之于幽冥、以待大日之鞫、';
_Jud1_7='又如所多玛、蛾摩拉、及四邻之邑、亦效之纵淫乱、耽异色、则受永火之刑、举以为戒、';
_Jud1_8='但斯人于梦幻中亦如是污蔑形躯、藐忽执政、谤讟尊荣、';
_Jud1_9='然天使长米迦勒为摩西尸与魔争辩时、尚不敢谤讟以罪之、第曰、主其责尔、';
_Jud1_10='惟斯人谤讟其所不知、且其本性所悟、一如无理之禽兽、于此则见灭矣、○';
_Jud1_11='祸哉斯人也、以其行该隐之途、且为利而趋巴兰之谬、沦亡于可拉之违言、';
_Jud1_12='彼与尔同餐时、则于尔之爱筵、有如暗礁、为无惧之牧、惟己是饲、为无雨之云、因风飘荡、为无果之秋树、再死根拔、';
_Jud1_13='为海之狂波、沫喷其辱、为流荡之星、而幽暗冥冥、永留以待、';
_Jud1_14='亚当七世孙以诺、豫言斯人云、主偕其万圣而来、';
_Jud1_15='行鞫于众、质责诸不虔者、因以不虔而行不虔之行、及凡不虔之罪人、所言刚愎敌主之语、';
_Jud1_16='斯人依欲而行、訾议怨尤、口出夸张、为利判人、○';
_Jud1_17='爱友乎、当忆我主耶稣基督使徒之豫言、';
_Jud1_18='语尔曰、季世将有戏谑之徒、依己不虔之欲而行、';
_Jud1_19='若辈乃树党、血气是从、无有圣神者也、';
_Jud1_20='爱友乎、宜于尔至圣之道而自建、于圣神而祈祷、';
_Jud1_21='于上帝之爱而自守、企望我主耶稣基督之矜恤、以至永生、';
_Jud1_22='有疑贰者、尔当恤之、';
_Jud1_23='有当夺于火而救之者、亦有当以儆惧而恤之者、即其衣为形躯所污、尔亦恶之、○';
_Jud1_24='夫能保尔无蹶、立尔于其有荣之前、欢然无瑕、唯一上帝、我之救者、';
_Jud1_25='愿荣威权力、由我主耶稣基督归之、先乎万古、以迄于今、至于世世、阿们、';
_Rev1_1='耶稣基督之启示、乃上帝所赐、以示其诸仆、即必速成之事也、且遣厥使、晓谕其仆约翰、';
_Rev1_2='乃于上帝之道、与耶稣基督之证、即凡所经见者而证之、';
_Rev1_3='读此豫言、及闻而守其中所记者、皆为有福、盖时迩矣、○';
_Rev1_4='约翰书达亚西亚之七会、愿恩惠平康、自昔在今在而将来者、及其座前之七神、归于尔曹、';
_Rev1_5='并自耶稣基督、即忠信之证、由死而首生、为世上诸王之主者、彼爱我侪、以其血释我诸罪、';
_Rev1_6='使我侪为国、为其父上帝之祭司、愿荣与权归之、以至世世、阿们、';
_Rev1_7='彼将乘云而来、众目必见之、刺之者亦然、世上诸族、将为之哀哭、有如是也、阿们、○';
_Rev1_8='始我也、终亦我、而今而昔而将来、全能者也、主上帝言之矣、○';
_Rev1_9='我约翰、尔曹之兄弟、与尔共与耶稣之难与国与忍者、为上帝之道及耶稣之证、昔在一岛、名曰拔摩、';
_Rev1_10='适主日、我感于圣神、闻大声于我后如号角曰、';
_Rev1_11='尔所见者、当笔之于书、寄于七会、即以弗所、士每拿、别迦摩、推雅推喇、撒狄、非拉铁非、老底嘉、';
_Rev1_12='我回顾之、欲知与我言之声、则见金灯台七、';
_Rev1_13='其间有似人子者、身衣长衣及足、胸束金带、';
_Rev1_14='首与发皆白、如羊毛如雪、目如火焰、';
_Rev1_15='足似明铜、如炼于冶者、声如众水之声、';
_Rev1_16='七星在其右手、口出双锋利剑、容如烈日之射、';
_Rev1_17='我见之而仆其足前如死、彼以右手抚我曰、勿惧、';
_Rev1_18='始者、终者、生者、我也、我曾死、今则生、至于世世、且有死亡阴府之钥、';
_Rev1_19='尔当书所见者、及今所有、后必成之事、';
_Rev1_20='尔所见我右手七星、与金灯台七之奥、夫七星即七会之使、七灯台即七会也、';
_Rev2_1='当书达以弗所会之使者云、右手执七星、行于七金灯台间者曰、';
_Rev2_2='我知尔诸行、勤劳忍耐、彼恶者尔不能容、自谓使徒而非然者、尔曾试之、知其伪矣、';
_Rev2_3='尔有忍耐、尝因我名、容忍而不倦、';
_Rev2_4='然我有所责尔者、以尔初时之爱已弃之矣、';
_Rev2_5='故当忆尔何自而陨、且改悔、行尔初行、否则我将至、迁尔灯台、离乎其所、';
_Rev2_6='然尔尚有可取者、以尔恶尼哥拉党之行、我亦恶之、';
_Rev2_7='有耳者、宜听圣神所语诸会者、获胜者、我将以维生之树食之、即在上帝乐园者也、○';
_Rev2_8='当书达士每拿会之使者云、为始为终、既死而生者曰、';
_Rev2_9='我知尔之患难贫乏、而实富有、且知自谓犹太人者之谤讟、然非犹太人、乃撒但之党、';
_Rev2_10='勿惧尔所将受之苦、魔将投尔中数人于狱以试之、尔将受难十日、宜忠信至死、我则赐尔以维生之冕、';
_Rev2_11='有耳者、宜听圣神所语诸会者、获胜者不见伤于二次之死、○';
_Rev2_12='当书达别迦摩会之使者云、其有双锋利剑者曰、';
_Rev2_13='我知尔居所、乃撒但之座所在、昔我忠信之证者安提帕、见杀于尔中、即撒但之所居、尔则持我名、亦未尝拒我道、';
_Rev2_14='然我有数端责尔、因尔处有持巴兰之训者、昔巴兰训巴勒投踬石于以色列民前、使食祭像之物并行淫、';
_Rev2_15='又有持尼哥拉党之教者、亦若是、';
_Rev2_16='故当改悔、不然、我速就尔、以口中之剑与之战矣、';
_Rev2_17='有耳者、宜听圣神所语诸会者、获胜者、我则赐以所藏之玛那、且赐之白石、上书新名、受者而外、无识之者、○';
_Rev2_18='当书达推雅推喇会之使者云、上帝子目如火焰、足似明铜者曰、';
_Rev2_19='我知尔诸行、与爱与信、役事、忍耐、且尔后之所为、较胜于前、';
_Rev2_20='然我有所责尔者、以尔容自称先知之妇耶洗别、彼诲我诸仆、诱之行淫、且食祭像之物、';
_Rev2_21='我予以改悔之机、然彼终不改其淫行、';
_Rev2_22='我将投之于床、与之行淫者、若不改其所为、我亦投之于大难、';
_Rev2_23='且毙其子女、俾诸会知我乃察人心肠者、依尔曹所行而施之也、';
_Rev2_24='惟我语尔、在推雅推喇之余众、凡未受此训、亦不识所谓撒但之深邃者、我不以他任委诸尔、';
_Rev2_25='惟当守尔所有、以待我来、';
_Rev2_26='获胜者与终守我行者、我将赐之权以制列邦、';
_Rev2_27='将牧以铁杖、如碎陶人之器、犹我亦承受于我父然、';
_Rev2_28='我又以晨星赐之、';
_Rev2_29='有耳者、宜听圣神所语诸会者、';
_Rev3_1='当书达撒狄会之使者云、有上帝之七神、及七星者曰、我知尔诸行、名生而实死、';
_Rev3_2='尔宜儆醒、坚定其余将及于死之事、盖我未见尔之诸行、有所完全于我上帝前也、';
_Rev3_3='故宜追念所受所闻如何、且守之而改悔、倘不儆醒、我将至如盗然、尔不知我何时而至也、';
_Rev3_4='然尔曹在撒狄者、尚有数人未污其衣、彼将衣白偕我游、盖其所堪也、';
_Rev3_5='获胜者亦将如是衣白衣、我必不涂其名于维生之册、而认之于我父及诸使者前、';
_Rev3_6='有耳者、宜听圣神所语诸会者、○';
_Rev3_7='当书达非拉铁非会之使者云、维圣维诚、持大卫之钥、开则无能阖之、阖则无能开之者曰、';
_Rev3_8='我知尔诸行、尔有微能、已守我道、未弃我名、我于尔前、赐以既开之门、无能阖者、';
_Rev3_9='撒但之党、自谓犹太人、而非然者、乃诳耳、我必使之来拜于尔足前、而知我已爱尔焉、';
_Rev3_10='尔既坚忍守我之道、我亦将守尔、免乎受试之时、此时将临于寰宇、以试凡宅于地之人、';
_Rev3_11='我速至矣、尔所有者、宜持守之、免有夺尔冕者、';
_Rev3_12='获胜者、我将使之为柱、于我上帝殿中、决不复出、亦必以我上帝之名、及我上帝邑新耶路撒冷之名、乃自天由我上帝而降者、并我之新名、皆书于其上、';
_Rev3_13='有耳者、宜听圣神所语诸会者、○';
_Rev3_14='当书达老底嘉会之使者云、为阿们、忠信诚实之证、上帝创造之始者曰、';
_Rev3_15='我知尔诸行、乃不寒不热、我愿尔或寒或热、';
_Rev3_16='尔既为温、不热不寒、我必吐尔出于我口、';
_Rev3_17='盖尔云、我富矣、已获富有、而无所需矣、不知尔乃困苦、堪悲、贫乏、瞽目、裸体、';
_Rev3_18='我为尔谋、宜向我市火炼之金、致得富、市白衣可自衣、致尔裸体之羞不露、市目膏以膏尔目、致得见、';
_Rev3_19='凡我所爱者、我责而惩之、故宜奋然改悔、';
_Rev3_20='我立于门而叩、有闻我声而启者、我必入就之、偕彼而餐、彼亦偕我焉、';
_Rev3_21='获胜者、我将使之偕坐于我座、如我获胜、而偕我父坐于其座也、';
_Rev3_22='有耳者、宜听圣神所语诸会者、';
_Rev4_1='此后、我见有门启于天、初闻之声如号角者、与我言曰、升此、我将以后必成之事示尔、';
_Rev4_2='我忽感于圣神、见有座设于天、又有居其上者、';
_Rev4_3='视之如碧玉、如玛瑙、有虹环其座、视之如葱珩、';
_Rev4_4='座之四周、有二十四座、居其上者、二十四长老、身衣白衣、首戴金冕、';
_Rev4_5='有电与声与雷、出自座中、亦有火灯七、燃于座前、即上帝之七神也、';
_Rev4_6='座前有若玻璃海、如水晶然、座中及座之四周、有生物四、前后满目、';
_Rev4_7='一若狮、二若犊、三貌如人、四若飞鹰、';
_Rev4_8='各有六翼、遍体有目、昼夜不憩、言曰、圣哉、圣哉、圣哉、主上帝全能者、昔在今在、而将来者也、';
_Rev4_9='生物以荣、以尊、以谢、归诸座者、即维生世世者也、';
_Rev4_10='时、二十四长老、伏居于座者之前、崇拜维生世世者、且投其冕于座前、曰、';
_Rev4_11='我主我上帝、尔堪受荣与尊与能、盖尔昔造万有、其有也造也、乃因尔旨也、';
_Rev5_1='我见居于座者、右手擎卷、内外书文、缄以七印、';
_Rev5_2='又见有力之使者、大声呼曰、谁堪启卷、而揭其印乎、';
_Rev5_3='在天在地暨地下、无能启卷、或从而观之、';
_Rev5_4='我即大哭、因未遇堪启其卷、或观之者也、';
_Rev5_5='长老之一遂谓我曰、勿哭、犹大支之狮、大卫之根、已获胜、能启此卷、及其七印、';
_Rev5_6='我又见座中、及四生物、与诸长老中、有羔立焉、如曾见杀、有七角七目、即上帝遣于天下之七神、';
_Rev5_7='彼前取卷、自居座者之右手、';
_Rev5_8='既取之、则四生物与二十四长老、伏于羔前、各执琴、与金盂盈以香、即诸圣徒之祈祷、';
_Rev5_9='皆唱新歌曰、尔堪取卷而启其印、因尔见杀、曾以尔血、自各族各方各民各国之中、购人以归上帝、';
_Rev5_10='使之为国、为祭司、归我侪之上帝、且王于地、';
_Rev5_11='我又见于座与生物、及长老四周之众使者、其数万万千千、';
_Rev5_12='闻其大声曰、见杀之羔、堪得其能、其富、其智、其力、其尊、其荣、其颂、';
_Rev5_13='又闻在天在地暨地下海中受造之物、及其中所有者、佥云、愿颂及尊、与荣与权、归居于座者与羔、至于世世、';
_Rev5_14='四生物曰、阿们、诸长老遂伏而拜、';
_Rev6_1='我见羔启七印之一时、闻四生物之一、其声如雷曰、来、';
_Rev6_2='我见有白马、乘之者执弓、予之以冕、遂出、无往不胜、○';
_Rev6_3='启二印时、我闻第二生物曰、来、';
_Rev6_4='又有赤马出、使乘之者夺和平于地、致人相杀、且予之巨刃、○';
_Rev6_5='启三印时、我闻第三生物曰、来、见有黑马、乘之者手执权衡、';
_Rev6_6='我闻四生物中、若有声曰、金一钱得麦一升、又金一钱得麰麦三升、油与酒、尔勿坏之、○';
_Rev6_7='启四印时、我闻第四生物之声曰、来、';
_Rev6_8='遂见有灰色马、乘之者名曰死、阴府随之、予之以权、于地上四分之一、以剑、以饥、以疫、以地之野兽而杀之、○';
_Rev6_9='启五印时、我见坛下、有为上帝道及所执之证、而见杀者之灵、';
_Rev6_10='大声呼曰、圣且诚之主宰乎、不鞫宅地之人、伸我流血之冤、至几何时乎、';
_Rev6_11='遂各予之白衣、且语之、使少安、待同仆与兄弟亦将如彼见杀者、毕乃事焉、○';
_Rev6_12='我又见启六印时、地大震、日黑如褐、月变为血、';
_Rev6_13='天星陨地、如无花果树为大风所撼、而落未熟之果、';
_Rev6_14='天遂见徙、如卷被卷、山岛见移、皆离其所、';
_Rev6_15='世之诸王、大夫、将帅、富人、力士、为奴者、自由者、皆自匿于山洞山岩、';
_Rev6_16='谓山与岩曰、倾而匿我、以避居于座者之面、及羔之怒、';
_Rev6_17='盖其怒之大日至矣、谁能立哉、';
_Rev7_1='此后、我见使者四、立于地之四隅、握地之四风、使勿吹于地于海于树、';
_Rev7_2='又见他使自日出处而上、执维生上帝印、大声呼彼有权伤地及海之四使曰、';
_Rev7_3='勿伤地或海或树、待我印我上帝诸仆之额、';
_Rev7_4='我遂闻受印者之数、以色列裔各支中、计印者十四万四千、○';
_Rev7_5='犹大支中万二千、流便支中万二千、迦得支中万二千、';
_Rev7_6='亚设支中万二千、拿弗他利支中万二千、玛拿西支中万二千、';
_Rev7_7='西缅支中万二千、利未支中万二千、以萨迦支中万二千、';
_Rev7_8='西布伦支中万二千、约瑟支中万二千、便雅悯支中万二千、○';
_Rev7_9='此后、我见大众、不可胜数、自诸国诸族诸民诸方、立于座前、及羔之前、衣白衣、执棕枝、';
_Rev7_10='大声呼曰、拯救归于居座者、上帝及羔矣、';
_Rev7_11='诸使环座与长老四生物而立、皆面伏座前、拜上帝曰、';
_Rev7_12='阿们、颂也、荣也、智也、谢也、尊也、能也、力也、咸归我之上帝、爰及世世、阿们、';
_Rev7_13='长老之一谓我曰、衣白衣者为谁、适从何来、';
_Rev7_14='对曰、我主乎、尔自知之、曰、此乃出乎大难而来、曾以羔之血涤其衣而白之矣、';
_Rev7_15='故在上帝座前、昼夜事之于殿中、居于座者、将庇之以幕、';
_Rev7_16='彼不复饥渴、日与热必不侵之、';
_Rev7_17='盖座中之羔将牧之、导至维生之水源、其目之泪、上帝尽拭之、';
_Rev8_1='启七印时、天中寂静约二刻、';
_Rev8_2='我见七使者、立于上帝前、予之以号角七、';
_Rev8_3='又有一使者来、立于坛侧、执金炉、有以多香予之、俾与诸圣徒之祈祷、同献于座前之金坛、';
_Rev8_4='香烟与圣徒之祈祷、自使者手升于上帝前、';
_Rev8_5='使者取炉、盈以坛上之火、倾于地、遂有雷与声与电及地震、○';
_Rev8_6='执七号角之七使、自备以吹、';
_Rev8_7='第一使者吹之、遂有雹与火、杂以血掷于地、地焚三分之一、树焚三分之一、百草尽焚、○';
_Rev8_8='第二使者吹之、遂有如火焚之大山投于海、海三分之一变为血、';
_Rev8_9='海中之生物、三分死其一、舟亦三分坏其一、○';
_Rev8_10='第三使者吹之、遂有大星见焚、其焰如炬、自天而陨、落于江河三分之一、及诸水源、';
_Rev8_11='星名曰茵陈、诸水三分之一变为菌陈、人多因诸水而死、缘其苦也、○';
_Rev8_12='第四使者吹之、日月星三分之一被击、致变为昏暗、昼三分之一无光、夜亦如是、○';
_Rev8_13='我又见一鹰飞于天、闻其大声曰、祸哉、祸哉、祸哉、宅地之人乎、因其余之三使、将吹号角之声也、';
_Rev9_1='第五使者吹之、我遂见一星自天陨地、予之以渊窟之钥、';
_Rev9_2='乃启渊窟、有烟自窟而上、如洪炉之烟、日与穹苍因之而暗、';
_Rev9_3='有蝗自烟而出、至于地上、且予之权、如地之蝎然、';
_Rev9_4='且语之曰、地之草木及诸蔬、俱勿伤、惟额上无上帝之印者耳、';
_Rev9_5='然不许杀之、祇令其痛苦五月、如蝎螫之痛苦然、';
_Rev9_6='斯时也、人将求死弗得、欲死而死避之、';
_Rev9_7='蝗之状似备战之马、其首若戴金冕、面如人面、';
_Rev9_8='发如女发、其牙如狮、';
_Rev9_9='又有胸甲如铁甲、其翼之声、如车马纷纭、疾趋以战、';
_Rev9_10='有尾似蝎、亦有虿、其权在尾、伤人五月、';
_Rev9_11='为其王者、渊之使也、希伯来音曰亚巴顿、希利尼音曰亚玻伦、○';
_Rev9_12='一祸往矣、尚有二祸将至、';
_Rev9_13='第六使者吹之、我闻有声自上帝前金坛四角而出、';
_Rev9_14='谓执号角之第六使者曰、系于伯拉大河之四使者、尔其释之、';
_Rev9_15='四使见释、彼乃备于其年月日时、以杀人三分之一者、';
_Rev9_16='骑军之数二万万、其数我闻之矣、';
_Rev9_17='于是我在异象中见军马、及乘之者、彼有胸甲若火、若紫玉、若硫磺、马首如狮、火与烟与硫、出于其口、';
_Rev9_18='此三灾杀人三分之一、即自其口所出之火与烟与硫也、';
_Rev9_19='盖马之权在口、又在尾、因其尾似蛇、且有首、用以伤人、';
_Rev9_20='其余未死于此灾者、不悔其手之所为、仍拜诸鬼与金银铜木石之偶、不能见、不能闻、不能行者也、';
_Rev9_21='亦不悔其凶杀巫术、淫乱盗窃焉、';
_Rev10_1='我又见有力之使者、自天而降、衣以云、首有虹、颜如日、足如火柱、';
_Rev10_2='手执已展之小卷、右足著海、左足着地、';
_Rev10_3='大声而呼、如狮吼焉、呼时七雷发厥声、';
_Rev10_4='发声时、我将书之、闻自天有声曰、七雷所发者、缄之勿书、';
_Rev10_5='我所见立于海与地之使者、举右手向天、';
_Rev10_6='指维生至世世、造天地海与其中之物者、誓曰、时不复延矣、';
_Rev10_7='惟于第七使者发声之日、将吹之时、上帝之奥妙遂成、如所宣嘉音于其仆诸先知也、';
_Rev10_8='闻自天之声复语我曰、立于海及地之使者、手执已展之小卷、汝往取之、';
_Rev10_9='我遂就使者曰、以小卷予我、彼则曰、取而食之、必苦尔腹、在尔口则甘如蜜、';
_Rev10_10='于是我自使者之手取小卷食之、在口甘如蜜、既食、我腹则苦、';
_Rev10_11='又语我曰、尔当复指诸民诸邦诸方诸王而豫言焉、';
_Rev11_1='有予我以苇似杖、曰、起、量上帝殿与坛、及其中崇拜者、';
_Rev11_2='殿外之院、舍之勿量、盖已予列邦、彼将践踏圣邑、四十有二月、';
_Rev11_3='我将使我二证者、衣麻豫言、凡一千二百六十日、';
_Rev11_4='此乃二橄榄树、与二灯台、立于全地之主前者也、';
_Rev11_5='若有欲害之者、则有火出其口而吞其敌、凡欲害之者、必如是见杀也、';
_Rev11_6='彼有权闭天、使于其豫言之日不雨、亦有权治诸水、变之为血、且随其所欲、以各灾击地、';
_Rev11_7='其证既毕、自渊而上之兽、将与之战、胜而杀之、';
_Rev11_8='尸仆大邑之衢、斯邑譬之所多玛与埃及、即其主钉十架之处也、';
_Rev11_9='且自诸民诸族诸方诸邦、观其尸者、三日有半、不许葬之于墓、';
_Rev11_10='宅地之人、为之欣喜欢忭、互相馈赠、盖此二先知、曾苦宅地之人也、';
_Rev11_11='越三日有半、生气出自上帝者入之、遂起立、观者大惧、';
_Rev11_12='证者闻大声自天语之曰、升于此、彼遂乘云升天、其敌亦观之、';
_Rev11_13='是时也、地大震、邑圮十分之一、死者七千人、余皆恐惧、归荣于在天之上帝、○';
_Rev11_14='二祸既往、三祸速至、';
_Rev11_15='第七使者吹之、遂于天有大声云、世之国已为我主及其基督所有、彼将秉权、以至世世、';
_Rev11_16='在上帝前、居厥座之二十四长老、面伏而拜、';
_Rev11_17='曰、主上帝全能者乎、今在昔在者、我侪谢尔、因尔既握大权而王也、';
_Rev11_18='列邦逞怒、尔之怒遂临、鞫乎死者、且赏赉尔仆、诸先知诸圣徒、及畏尔名者、或卑或尊、又败坏乎败坏于地者、其时已届矣、○';
_Rev11_19='上帝之殿、在于天者启矣、其约之匮见于殿中、即有电与声与雷、及地震大雹、';
_Rev12_1='又见大兆于天、一妇衣日踏月、首戴十二星之冕、';
_Rev12_2='怀孕将产、艰难痛苦而呼号、';
_Rev12_3='又有兆见于天、一大赤龙、七首十角、首戴七冕、';
_Rev12_4='尾曳天星三分之一、投之于地、龙立于将产之妇前、待其既产、而吞其子、';
_Rev12_5='其产也男、将以铁杖牧万邦者、子见摄至上帝座前、';
_Rev12_6='妇则逃入旷野、在彼有上帝所备之所、使养之、一千二百六十日、○';
_Rev12_7='在天有战、米迦勒偕其使与龙战、龙亦偕其使以战、';
_Rev12_8='弗克、在天不复有其所、';
_Rev12_9='大龙即老蛇、名曰魔、亦曰撒但、迷惑普世者、见投于地、其使亦与焉、';
_Rev12_10='我闻大声在天云、我上帝之拯救、与能与国、及其基督之权、今悉至矣、盖讼我兄弟者已见投、即昼夜讼之于我上帝前者、';
_Rev12_11='诸兄弟因羔之血、并所证之道胜之、乃不爱己生以至于死也、';
_Rev12_12='是故诸天与居其中者宜喜乐、惟地与海祸矣、因魔恚甚、已临于尔、盖自知其时无几也、○';
_Rev12_13='龙既见投于地、则窘迫产男之妇、';
_Rev12_14='有以大鹰之双翼授妇、使之飞入旷野、至其所、以避蛇、在彼就养、历一载、二载、又半载、';
_Rev12_15='蛇于妇后、吐水如河、欲漂没之、';
_Rev12_16='地坼、吸龙所吐之河以助妇、';
_Rev12_17='龙怒妇滋甚、遂往与其余裔战、即守上帝之诫、与耶稣之证者、时、龙立于海沙、';
_Rev13_1='我又见一兽自海而上、十角七首、角戴十冕、首有谤讟之名、';
_Rev13_2='所见之兽似豹、足如熊、口如狮、龙以其能其座与大权予之、';
_Rev13_3='我见其一首、若受伤濒死而得医愈、全地遂奇而从之、';
_Rev13_4='又拜龙、因以其权予兽、亦拜兽、曰、孰似兽乎、孰能与之战乎、';
_Rev13_5='又予之口、言诸大事、及诸谤讟、又予之权、凡四十有二月、';
_Rev13_6='遂启口出谤讟上帝之言、谤讟其名其幕、并居于天者、';
_Rev13_7='又予之权、战诸圣徒而胜之、且治诸族诸民诸方诸邦、';
_Rev13_8='宅地之人、其名自创世时、未录于见杀之羔维生之册者、皆将拜兽、';
_Rev13_9='有耳者宜听之、';
_Rev13_10='凡宜见虏者则见虏、以刃杀人者、则必见杀于刃、诸圣徒之忍与信在此矣、○';
_Rev13_11='我又见一兽由地而上、两角如羔、其言如龙、';
_Rev13_12='悉行前兽之权于其前、又使地与宅地之人、拜剧创得愈之前兽、';
_Rev13_13='又行大兆于人前、使火自天降地、';
_Rev13_14='因所予行于兽前之兆、以惑宅地之人、告之宜造刃伤仍生之兽像、';
_Rev13_15='又予之权、以生气赋于像、使之能言、且令凡不拜兽像者见杀、';
_Rev13_16='亦令卑与尊、贫与富、主与仆、皆受印志、或于右手、或于额上、';
_Rev13_17='若无其印志、即兽之名、或其名之数、则不得买与卖也、';
_Rev13_18='智在于此、有颖悟者、可以计兽之数、盖人数也、即六百六十有六、';
_Rev14_1='我又见羔立于锡安山、偕之者十四万四千人、咸有其名、与其父之名书于额、';
_Rev14_2='我闻自天有声、如众水声、如大雷声、又如鼓琴者鼓其琴、';
_Rev14_3='众歌新诗于座前、及四生物长老前、其歌无能学之者、惟蒙赎出乎地之十四万四千人而已、';
_Rev14_4='彼犹处子、不浼于色、羔之所往、则皆从之、此乃于众中蒙赎、为初实之果、献于上帝及羔者、';
_Rev14_5='其口无诳、亦无瑕疵也、○';
_Rev14_6='我又见使者飞于中天、有永存之福音、宣诸宅地之人、亦于诸国诸族诸方诸民、';
_Rev14_7='乃大声曰、宜畏上帝而荣归之、盖其鞫时至矣、亦宜拜造天地海及水源者、○';
_Rev14_8='又有第二使者从之曰、倾矣乎、倾矣乎、大巴比伦、使万国饮其淫乱干怒之酒者也、○';
_Rev14_9='又有第三使者从之、大声曰、如有拜兽与其像、及受印志于额、或于手者、';
_Rev14_10='则必饮上帝恚怒之酒、纯然无杂、酌于恚怒之杯者、又将于圣使及羔前、受火与硫之痛苦、';
_Rev14_11='其痛苦之烟上腾、以至世世、凡拜兽与其像、及受其名之印志者、昼夜无憩息也、';
_Rev14_12='诸圣徒之忍在此矣、是乃守上帝之诫、及耶稣之道者也、○';
_Rev14_13='我闻自天有声曰、书之、今而后、宗主而死者福矣、圣神曰、然、彼息诸劳、而诸行亦随之、○';
_Rev14_14='我又见白云、乘之者有若人子、首冠金冕、手执利镰、';
_Rev14_15='又有使者自殿而出、大声谓乘云者曰、发尔镰而刈、盖其时已至、地之穑熟已久矣、';
_Rev14_16='乘云者投其镰于地、而穑刈矣、';
_Rev14_17='又有使者出自在天之殿、亦执利镰、';
_Rev14_18='又有使者自坛而出、掌火之权、大声谓执利镰者曰、发尔镰、收葡萄树之果、盖已熟矣、';
_Rev14_19='使者遂投其镰于地、而收地之葡萄、投入上帝恚怒之大醡、';
_Rev14_20='其醡见践于邑外、血自醡出、高至马勒、长约六百里、';
_Rev15_1='我又见他兆于天、大而且奇、即七使掌末次之七灾、盖上帝之恚怒尽于此也、';
_Rev15_2='我又见若玻璃海、杂以火、有获胜于兽及其像、与其名之数而来者、皆傍海而立、执上帝之琴、';
_Rev15_3='唱上帝仆摩西之歌及羔之歌云、主上帝全能者乎、尔之所为、大且奇哉、历世之王乎、尔之程途、义且真哉、';
_Rev15_4='主欤、谁不畏惧而荣尔名乎、惟尔乃圣、万邦必来拜于尔前、盖尔之义端彰著矣、○';
_Rev15_5='此后、我见在天之殿已开、内有为证之幕、';
_Rev15_6='有掌灾之七使、自殿而出、身佩宝石、清洁光明、胸束金带、';
_Rev15_7='四生物之一、予七使以金盂七、满盛上帝之怒、彼乃维生至世世者也、';
_Rev15_8='自上帝之荣与其能、烟充乎殿、无能入之者、待七使之七灾尽焉、';
_Rev16_1='我闻大声自殿而出、谓七使曰、往哉、以上帝恚怒之七盂倾之于地、○';
_Rev16_2='其一遂往、倾盂于地、即成恶毒之疡、生于受兽印志、及拜其像者、○';
_Rev16_3='其二倾盂于海、海即变如死人之血、其中之生物尽死、○';
_Rev16_4='其三倾盂于江河、及诸水源、遂皆变血、';
_Rev16_5='我闻掌水之使者云、今在昔在维圣者欤、义哉、因尔如是而鞫也、';
_Rev16_6='以彼流圣徒及先知之血、今尔以血饮之宜也、';
_Rev16_7='我又闻于坛曰、然、主上帝全能者欤、诚且义哉、尔之鞫也、○';
_Rev16_8='其四倾盂于日、日遂以火曝人、';
_Rev16_9='人为酷热所曝、遂谤讟掌此诸灾上帝之名、又弗改悔、而以荣归之、○';
_Rev16_10='其五倾盂于兽之座、其国遂暗、人因痛而龁舌、';
_Rev16_11='且因其痛其疡、谤讟在天之上帝、而不悔其所行、○';
_Rev16_12='其六倾盂于伯拉大河、其水即涸、致为东方列王备路、';
_Rev16_13='我又见邪鬼若蛙者三、出自龙口与兽口、及伪先知之口、';
_Rev16_14='彼乃诸鬼之灵、能行诸兆、出附天下诸王、集于全能上帝大日之战、';
_Rev16_15='我来如盗、儆醒而守其衣者福矣、免裸行而见羞也、';
_Rev16_16='彼集列王于一处、希伯来音曰哈米吉多顿、○';
_Rev16_17='其七倾盂于空气、遂有大声自座而出于殿、曰、毕矣、';
_Rev16_18='又有电与声与雷、地亦大震、自生民以来、其震未有若是之大也、';
_Rev16_19='大邑遂裂为三、列邦诸邑倾圮、大巴比伦亦见忆于上帝前、致以恚怒之杯酒予之、';
_Rev16_20='各岛皆遁、诸山不见、';
_Rev16_21='且有大雹、自天而降、各重一钧、人因雹灾、谤讟上帝、盖其灾甚大也、';
_Rev17_1='执七盂者七使之一就我曰、来、我以坐于众水大妓之鞫示尔、';
_Rev17_2='世上诸王与之行淫、宅地之人、由其淫乱之酒而醉、';
_Rev17_3='我感于圣神、被携适野、见一妇乘绛兽、七首十角、遍有谤讟之名、';
_Rev17_4='妇衣紫绛、饰以金玉珠玑、手执金杯、满贮秽恶、即其淫污也、';
_Rev17_5='额书厥名曰奥秘、大巴比伦、地上诸妓与诸秽恶之母、';
_Rev17_6='又见此妇醉于圣徒及证耶稣者之血、我见之则奇甚、';
_Rev17_7='使者谓我曰、尔何奇耶、妇与所乘首七角十之兽、我将以其奥秘告尔、';
_Rev17_8='尔所见之兽、昔有今无、且将自渊窟而上、归于沦亡、宅地之人、其名自创世时、未录于维生之册者、见兽昔有今无、且将复来、则必奇之、';
_Rev17_9='智者之心思在此矣、七首者、乃妇所坐之七山也、';
_Rev17_10='又为七王、已倾者五、尚在者一、未至者一、至则暂存耳、';
_Rev17_11='昔有今无之兽、乃为其八、亦出乎其七、而归沦亡、';
_Rev17_12='尔所见之十角、乃十王未尝受国者、但偕兽受权如王仅半时耳、';
_Rev17_13='其心咸同、且以己能与权予兽、';
_Rev17_14='彼将与羔战、羔将胜之、盖羔乃诸主之主、诸王之王、与之偕者乃见召蒙选忠信之人也、';
_Rev17_15='使者又谓我曰、尔见妓所坐之水、乃诸民诸部诸邦诸方、';
_Rev17_16='又尔所见之兽、与其十角、将恶此妓、使之荒墟裸体、且食其肉、而尽焚之、';
_Rev17_17='盖上帝曾使其心、同怀一意、以行己旨、且以其国予兽、待上帝之言皆应焉、';
_Rev17_18='尔所见之妇、即大邑秉权于世之诸王者也、';
_Rev18_1='此后、我见一使自天而降、秉大权、其荣光耀于世、';
_Rev18_2='大声呼曰、倾矣乎、倾矣乎、大巴比伦也、成为群魔之居所、及凡邪鬼、与污鸟可憎者之囹圄、';
_Rev18_3='盖万邦因其淫乱干怒之酒而倾、世上诸王与之行淫、诸商因其奢华之甚而致富、○';
_Rev18_4='我又闻有声自天曰、我民乎、宜出乎彼、免与其罪、而受其灾、';
_Rev18_5='盖厥罪滔天、上帝忆其不义、';
_Rev18_6='彼之加诸人者、亦加诸彼、依其所行而倍之、于其所调之杯、亦倍调予之、';
_Rev18_7='彼昔自荣与奢华若何、使之痛苦悲哀亦若何、盖彼自谓我位后、非嫠也、决不至悲哀也、';
_Rev18_8='故一日间、诸灾并臻、即死亡、悲哀、饥荒、尽焚以火、盖鞫之之主上帝、乃有能者也、';
_Rev18_9='世上诸王、素与行淫而奢华者、见所焚之烟、则为之哭而擗、';
_Rev18_10='因其痛苦而惧、则远立曰、祸哉、祸哉、大巴比伦巩固之邑乎、半时间、尔之鞫至矣、';
_Rev18_11='世上诸商、亦为之哭而哀、因不复见有人购其货也、';
_Rev18_12='斯货也、若金银、宝石、珠玑、枲布、紫料、丝帛、绛料、香松诸木、象牙诸器、及佳木铜铁白石诸器、';
_Rev18_13='亦有肉桂、豆蔻、香料、香膏、乳香、酒、油、面、麦、牛、羊、马、车、及人之身与灵也、';
_Rev18_14='尔心所嗜之果已去、尔之珍馐华采皆亡、不复见之、';
_Rev18_15='诸商因之致富者、以其痛苦、惧而远立、哀哭之、';
_Rev18_16='曰、祸哉、祸哉、大邑乎、素衣枲布紫绛、饰以金珠宝石者乎、';
_Rev18_17='盖半时间、如此之巨富、成为荒墟矣、各舟长、与航海者及舟子、并凡恃海为业者、';
_Rev18_18='见所焚之烟、皆远立、呼曰、孰若此大邑乎、';
_Rev18_19='又以尘蒙首哭而哀、呼曰、祸哉、祸哉、大邑乎、凡有舟于海者、自其丰厚而致富、半时间成为荒墟矣、';
_Rev18_20='天乎、诸圣徒与使徒及先知乎、宜因之而乐、盖上帝以尔之鞫鞫彼也、○';
_Rev18_21='有大力之使者、举石如巨磨、投之于海、曰、巴比伦大邑、将如此猛然被投、不复见矣、';
_Rev18_22='鼓琴奏乐品箫吹角之声、不复闻于尔间、百工不复见于尔间、磨声不复闻于尔间、';
_Rev18_23='灯光不复照于尔间、新郎新妇之声、不复闻于尔间、盖尔诸商素为世之尊者、万国亦以尔巫术而受惑矣、';
_Rev18_24='在彼见有诸先知圣徒、及凡世上见杀者之血、';
_Rev19_1='此后、我闻在天若群众之大声、曰、阿利路亚、救与荣与能、皆归我之上帝、';
_Rev19_2='以其鞫真且义也、盖曾鞫以淫污世之大妓、且于彼身、伸其诸仆流血之冤也、';
_Rev19_3='又曰、阿利路亚、焚彼之烟上腾、以至世世、';
_Rev19_4='二十四长老、与四生物、遂伏拜居于座之上帝曰、阿们、阿利路亚、';
_Rev19_5='有声自座出曰、凡为其仆而畏之者、卑与尊皆宜颂我上帝、';
_Rev19_6='我又闻若群众之声、众水之声、大雷之声、曰、阿利路亚、盖主我上帝全能者王矣、';
_Rev19_7='我侪当欣喜欢乐、以荣归之、盖羔之婚期已至、其妇已自备矣、';
_Rev19_8='且令其自衣以枲、光而洁、盖枲乃圣徒之义行也、';
_Rev19_9='又谓我曰、书之、凡见召赴羔之婚筵者福矣、又曰、此乃上帝诚实之言也、';
_Rev19_10='我遂伏其足前拜之、彼谓我曰、毋以为也、我与尔及尔诸兄弟、为耶稣之证者、同为仆、尔当拜上帝也、盖耶稣之证、乃豫言之大旨也、○';
_Rev19_11='我又见天开、有白马焉、乘之者称为忠信诚实、其鞫其战、无不义也、';
_Rev19_12='目如火焰、首戴数冕、且书以名、己之外无识之者、';
_Rev19_13='衣以洒血之衣、其名称为上帝道、';
_Rev19_14='在天众军、乘白马而从之、皆衣枲、白且洁、';
_Rev19_15='口出利剑、将以击列邦、且以铁杖牧之、全能上帝恚怒之酒醡、彼亦践之、';
_Rev19_16='其衣及股、有名书曰、诸王之王、诸主之主、○';
_Rev19_17='我又见一使立于日中、大声而呼、谓凡飞于天空之鸟曰、来、集于上帝之盛筵、';
_Rev19_18='俾得食君王将帅勇士、及马与乘之者、或自主为奴、与卑者尊者之肉、○';
_Rev19_19='我又见兽及世上诸王、并其军咸集、欲与乘马者及其军战、';
_Rev19_20='兽被执、伪先知亦然、即昔行异迹于兽前、以惑受兽印志、而拜其像者、二者生投于火湖、以硫焚之、';
_Rev19_21='余皆见杀于乘马者口出之剑、众鸟皆饱其肉焉、';
_Rev20_1='我又见一使自天而降、手有深渊之钥与大链、';
_Rev20_2='遂执龙、即老蛇、亦为魔为撒但者、缚之以至千年、';
_Rev20_3='投之于渊、闭而加印其上、使不再惑列邦、迨千年后、必暂释之、○';
_Rev20_4='我又见诸座、居其上者、得权以鞫、又见因耶稣之证、及上帝之道、而被斩者之灵、与未拜兽及其像、未受其印志于额于手者、彼皆得生、与基督共王千年、';
_Rev20_5='此乃第一复起也、其余死者尚未得生、迨届千年焉、';
_Rev20_6='与于第一复起者、福且圣矣、二次之死无权于彼、将为上帝及基督之祭司、与基督共王千年、○';
_Rev20_7='既届千年、撒但将释于囹圄、';
_Rev20_8='出惑在地四极之邦、即歌革与玛各也、且集之以战、其数如海沙焉、';
_Rev20_9='遂游行地上、围圣徒之营、与蒙爱之邑、有火降自天而灭之、';
_Rev20_10='惑之之魔、被投于火与硫之湖、兽及伪先知亦在焉、昼夜痛苦、以至世世、○';
_Rev20_11='我又见一座大而且白、及居其上者、地与天自其前而遁、不得其所、';
_Rev20_12='我见死者、尊与卑均立座前、诸书遂展、又有他书展焉、即维生之书也、死者依其行、如书所载而被鞫、';
_Rev20_13='海及死与阴府、亦出其中之死者、各依其行而被鞫、';
_Rev20_14='死与阴府亦见投于火湖、即二次之死也、';
_Rev20_15='凡未录于维生之书者、则见投于火湖焉、';
_Rev21_1='我又见天地一新、盖前之天地已逝、海亦不复有矣、';
_Rev21_2='又见圣邑新耶路撒冷、由上帝自天而降、如新妇妆饰、特备以待其夫、';
_Rev21_3='我闻大声自座而出云、上帝之幕在于人间、将与之同居、彼将为其民、上帝必偕之、为其上帝、';
_Rev21_4='且尽拭其泪、死不复有、哀也、哭也、苦也、亦不复有、盖前事已逝矣、';
_Rev21_5='居于座者曰、我更新万有、又曰、书之、此言信且真也、';
_Rev21_6='又谓我曰、悉成矣、我乃始与终、本与末、凡渴者、将以维生之水源予之、而无费也、';
_Rev21_7='获胜者将承此、我为彼之上帝、彼为我子、';
_Rev21_8='但畏怯、不信、可憎、凶杀、淫乱、巫术、拜像、及凡言诳之人、其分乃在焚火与硫之湖、此即二次之死也、○';
_Rev21_9='手执七盂、满盛七末灾之七使、其一就而语我曰、来、我将示尔以新妇、即羔之妻也、';
_Rev21_10='我遂感于圣神、被携至一大且高之山、示我以圣邑耶路撒冷、由上帝自天而降、';
_Rev21_11='有上帝之荣、其光似至宝之石、有若碧玉、明如水晶、';
_Rev21_12='有垣大而且高、十有二门、门有十二使者、上书以色列十二支之名、';
_Rev21_13='南北东西、各有三门、';
_Rev21_14='邑垣十有二基、上书十二使徒之名、即羔之使徒也、';
_Rev21_15='与我言者执金苇为度、以度其邑与门与垣、';
_Rev21_16='邑形四方、长广相等、以苇度之、得四千里、长广及高相同、';
_Rev21_17='度垣得一百四十四肘、使者之度、乃人之度也、';
_Rev21_18='垣筑以碧玉、邑为澄金、其澄若玻璃焉、';
_Rev21_19='邑垣之基、饰以各种宝石、一碧玉、二蓝玉、三苍玉、四青玉、';
_Rev21_20='五红玉、六玛瑙、七黄玉、八水苍玉、九淡黄玉、十翡翠玉、十一赤玉、十二紫玉、';
_Rev21_21='十二门乃十二珠、门各一珠、邑衢为澄金、明澈如玻璃、';
_Rev21_22='我不见邑中有殿、盖主上帝全能者及羔为其殿也、';
_Rev21_23='邑不需日月之照、盖上帝之荣烛之、其灯乃羔也、';
_Rev21_24='列邦将藉其光而行、世上诸王、以其荣归之、';
_Rev21_25='其门白昼不闭、于彼盖无夜也、';
_Rev21_26='人将以列邦之荣与尊归之、';
_Rev21_27='凡不洁可憎及诳者、决不得入、惟录于羔之维生书者入焉、';
_Rev22_1='使者又以邑衢中维生水之河示我、其水光明如晶、自上帝及羔之座而出、';
_Rev22_2='河之左右、有维生之树、其果十有二种、月结其实、其叶以医列邦、';
_Rev22_3='咒诅不复有、上帝及羔之座在焉、其仆将事之、';
_Rev22_4='且觐主面、主名亦在其额、';
_Rev22_5='不复有夜、无需灯光日光、盖主上帝光耀之、且彼众秉权、以至世世、○';
_Rev22_6='又谓我曰、此言信且真也、主即感诸先知之上帝、遣其使者、以必速成之事示其诸仆、';
_Rev22_7='我必速至、守此书之豫言者福矣、○';
_Rev22_8='于此事闻且见者、我约翰也、既闻见之、遂伏拜示我此事之使者前、';
_Rev22_9='彼谓我曰、毋以为也、我与尔及尔诸兄弟即先知、并守此书之言者、同为仆、尔当拜上帝也、○';
_Rev22_10='又曰、勿缄此书之豫言、盖时迩矣、';
_Rev22_11='不义者仍为不义、污秽者仍为污秽、义者仍为义、圣者仍为圣、';
_Rev22_12='我必速至、携其值、各依其工而报之、';
_Rev22_13='我为始与终、先与后、本与末、';
_Rev22_14='涤其袍者福矣、俾得权于维生之树、由诸门而入邑、';
_Rev22_15='其外则有犬类、巫术、淫乱、凶杀、拜像、及凡好诳而行之者、○';
_Rev22_16='我耶稣已遣我使、为诸会以此事证于尔曹、我乃大卫之根株苗裔、及光明之晨星、○';
_Rev22_17='圣神与新妇皆曰来、闻者亦当曰来、渴者当来、凡愿之者、可得维生之水、而无费也、○';
_Rev22_18='我语凡闻此书之豫言者、或加增之、上帝必以此书所录之灾、加诸彼、';
_Rev22_19='或删减之、上帝必由此书所录维生树及圣邑、删除其分、○';
_Rev22_20='证此书者曰、然、我乃速至、阿们、主耶稣其至哉、';
_Rev22_21='愿主耶稣之恩、与诸圣徒偕焉、阿们、';